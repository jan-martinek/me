---
layout: post
title: Suchosch v Brně (opět, resp. konečně)
date: '2008-08-17 21:05:41 +0200'
date_gmt: '2008-08-17 19:05:41 +0200'
category: kolem
tags: []
comments: []
---
<p>Hrdý Čech <a href="http://suchosch.net">Suchosch</a> <a href="http://podnebi.jan-martinek.com/?p=656">opět</a> zavítal na Moravu a společně jsme zavítali na Bienále grafického designu, které stále běží (až někdy do půlky října). Stekli jsme všechny dostupné expozice a stálo to za to (jak mě bolí nohy!). </p>
<p>Jednoznačnými dnešními vrcholy bienále byla sekce slovenských studentů v Místodržitelském paláci (dokoupil jsem si tedy i poslední letošní katalog, který mi ještě chyběl :-)), Stefan Sagmeister v Pražákově paláci a kreativní pauza ve zmíněné slovenské expozici (Suchosch vytvářel jemně <a href="http://suchosch.net/img/whitman_mashup.jpg">oplzlé básně</a>, já napomohl zelenému muži ke šlechtickému titulu). Brno Echo bylo též velice fajn. Výstava Fumio Tachibany získává WTF kvocient 1,2. Hlavní výstavu jsem už viděl, ale i tak jsem objevil spoustu nového (mimochodem, bienálová noc, kdy je do všech expozic vstup zdarma je 19. září!).</p>
<p>Mezi výstavami jsme cíleně potkali <a href="http://plant.ffa.vutbr.cz/~xvkleinerova/">Klarisu</a>, která nás zavedla do příjemné <a href="http://www.spolek.net/">kavárno-restaurace Spolek</a> a doporučený <a href="http://spolek.net/kavarna/menu/">Špenátový štrůdl</a> (štrůdl plněný špenátem, vejcem, balkánem, sýrem a jogurtovou zálivkou) je luxusní ultramňam a doporučuju dál! A špenát je tam špenátový :-)</p>
<p>Nesmí chybět jemně suché foto, kde sice poněkud vypadám jako rozvedený otec, ale co už.</p>
<p><img src='%base_url%/assets/wp-uploads/2008/08/suchosch3.jpg' alt='suchosch3.jpg' /></p>
<p>V rámci plodného setkání jsme ještě objevili a rozvedli koncept manuální intro/extroverze. Jste manuální extroverti? Jak to poznáte? Poznáte to podle toho, jak máte ruce v kapsách, když je máte v kapsách. Já mám třeba v kapsách pouze palec, ostatní prsty mám mimo, takže jsem 20% manuální introvert, 80% extrovert. Suchosch právě naopak, v kapsách všechny prsty kromě palce, je zase 80% manuální introvert. Jak jste na tom?</p>
