---
layout: post
title: Dobrodružný večer
date: '2006-07-05 17:00:00 +0200'
date_gmt: '2006-07-05 15:00:00 +0200'
category: kolem
tags: []
comments: []
---
<p>Zažil jsem vskutku dobrodužný večer. Nejdřív jsme byli na DaVinci Code a nebylo to špatné. Takový příjemný mekgajvrovský film, akorát místo Mekgajvra tam byl můj oblíbený Tom Hanks s účesem Bonovoxe. Jen mě zaujalo (knížku jsem nečetl), že knížka a film o těchhle křesťanech (mezi které taky patřím) dokáže udělat takový humbuk. Vždyť to vypadá, že dneska už nikoho nezajímají ;)</p>
<p>Jinak vcelku příjemně natočený a zahraný film s trojitým koncem (vždycky, když takový film přejde z temných ex/interiérů do jasného denního světla a všichni se usmívají, mi přijde, že film končí &ndash; a houby), až na scénu autonehody, která je fakt hnusná a zničehonic a prostě fuj. Nepříjemné. Asi je to tím, že mě ještě nikdo nezkoušel zastřelit, ale už jsme se jednou vybourali. Fuj.</p>
<p>Takhle pak přijdu z kina a doma menší apokalypsa. Dobrodružství pokračuje. Přijdu k počítači a mail nejede. Vypadlo wifi.. nevypadlo.. vypadlo cdma.. nevypadlo.. zkusím načíst podnebí: v pohodě. Homepage seznamu jsem viděl naposledy na školních počítačích, ale zkusím ji načíst a: nic. Bez odezvy. Ping: bez odezvy. Kouknu do rss a na živě najdu v novinkách, že kus českého internetu je mrtvý (o důvodech se tam dohadovali ještě do půl jedné).</p>
<p>Murphyho zákony jsou neúprosné. Stěhujem jeden server mezi hostingy, jeden den v roce, kdy potřebuju mít mail ve dvanáct v noci funkční na 100% &ndash; takže vypadl můj mail i superhosting, odkud jsme stěhovali (nakonec někde vypadl proud). Seznam.cz nejel čtyři hodiny. Tak jsem poslal maily, že mi nejede mail (naštěstí to jde jinou cestou), icq posloužilo, superhosting naštěstí naskočil brzy a přesun probíhá doteď (tím nemyslím, že bych u toho pořád seděl, jsem jen v pohotovosti :)). Uvidíme, kdy to dokončíme a já si užiju svátečního volna..</p>
<p>UPDATE 16:12: Hotovo. Databáze, data, přihlašování. Uff.</p>
