---
layout: post
title: Zápisek ze dne 18. 10. 2003
date: '2003-10-18 17:00:00 +0200'
date_gmt: '2003-10-18 15:00:00 +0200'
category: nezařazené
tags: []
comments: []
---
<div >  <a href="/%base_url%/assets/old-images/znacka.jpg"><img alt="Značka" src="%base_url%/assets/old-images/znacka.jpg"></a>  <a href="/%base_url%/assets/old-images/obrazecek.jpg"><img alt="obrázeček" src="%base_url%/assets/old-images/obrazecek.jpg"></a>  <a href="/%base_url%/assets/old-images/eiffel.jpg"><img alt="Eiffel" src="%base_url%/assets/old-images/eiffel.jpg"></a>  <a href="/%base_url%/assets/old-images/cajik.jpg"><img alt="čajík" src="%base_url%/assets/old-images/cajik.jpg"></a>  </div>
<p>Omluvte prosím sníženou chronologickou kvalitu záznamu. Chyba není na vašem příjimači :).</p>
<p><strong>Půlkolona!</strong> Já přežil! :) Tři hodinky paranoidního tance pod dohledem maminky a babičky  byly dosti o ústa :). Ale přežil jsem :). Jupíí. A teď ještě nějaké vybouření mých  emocí: uáááííáá :). Nakonec to byla celkem sranda - jediná chybička je, že se rumové  pralinky vyrábějí z tresti :). Každopádně jsou <strong>moc dobré</strong>, děkuji :). A jako zakončení malý citátek:  "Honzíčku, tobě to tak slušíí, a máš šikovnou partnerku a CHOĎ ROVNĚ!!" :)</p>
<p>Den před půlkolonou jsem si chtěl zajít na Jedna ruka netleská a schytal jsem to: "Dneska?  Vždyť zítra máš kolonu! <strong>Se raděj dobře vyspi.</strong>", tak jsem nešel. V pátek jsem si chtěl zajít na  Kill Bill (ikdyž jsem se rozmýšlel hodně dlouho, nakonec jsem byl přesvědčen, že to musím vidět)  a: "Vždyť včera jsi měl půlkolonu. <strong>Měl bys aspoň občas přijít domů dřív.</strong>". Inu, život je krutý -  - když má člověk tolik kroužků jako já a ještě navíc chodí skoro denně někam sednout do hospody, tak to  má holt špatný, hm -  "This is a confused &amp; frightened world... it's a world to runaway from..."</p>
<p>Ve čtvrtek jsme to poněkud přehnali s naší hlučností a rozdováděností v dějepise, což jeden  nejmenovaný (mimochodem: <strong>vše nejlepší k svátku!</strong> <small>hups, tak sem se prokec</small>)osobák (osoba mužského rodu) vystihl: <strong>"Tak, teď už máme jen dvě možnosti - buď se  omluvit nebo dorazit."</strong>. Omlouvám se (toto je sice pouze patetické gesto, ale pokusím se býti  klidnějším...).</p>
<p>Dá se zahradničení považovat za sport? Umírám od okopávání keříků rybízovoidních a agreštoidních  a to jsem jich teda ani moc neokopal. <strong>Ale těch kopřiv, uáá.</strong> Tyto jsou rostliny s obzvlášť vyvinutým  mozkem a rychlýma nohama - chvilku se nedívám a už se opírám o kopřivu! Aspoň budu zdravý (kdysi dávno,  někdo, kdesi, vymyslel, že kopřiva je zdravá, aby zabránil svému národu dělat "uáá" pokaždé  když se popálili o trichomy na povrchu této vypočítavé rostliny - dneska, protože by tomu  nikdo nevěřil, se musí vyrábět kopřivové čaje, kopřivové koupele, které nás utvrzují v tom, že je to zdravé  - ale je to jen pověra, pozor na to! uáá!).</p>
<p>Zajímavá situace okolo školního webu - chlapíka, co dělá druhou verzi jsem nenašel, tak jsem se  šel zeptat ke zdroji - kolik lidí že dělá tenhle web? - tak naštěstí <strong>jsme prý jen dva :)</strong> - a přišel  jsem tam o dvě hodiny dřív, než měl být odevzdaný ten druhý návrh - by mě zajímalo co z toho bude.  Vůbec se mi ale nelíbí, že je tu více než poloviční pravděpodobnost, že má masivní práce bude k ničemu  - druhá verze nepočítá s nepřátelstvím některých osob vůči novým způsobům řešení některých věcí na webu  - tudíž je pravděpodobně <strong>mnohem elegantnější a pěknější</strong>. Uvidím.</p>
<p>Nedávno jsem tu nadával na tucky v rádiu Zlín a dneska jsem strávil <strong>víc než dvě hodiny</strong> hledáním písniček  z tančeních na netu. Včera jsem poslouchal své staré mp3 cd s všemožnýma šílenostma, které jsem  kdysi dávno poslouchal. Asi je to úchylka, ale docela sranda ;)).</p>
<p>A teď navíc poslouchám 80's pop písničky. <strong>Muhehehe :)</strong></p>
<p>To mi připomíná, že jsem v poslední době neměl dost energie na vkládání cédéček zpátky do krabiček  po vytažení z kotoučohráče (discman), tak jsem je dneska dvě hodiny uspořádával. Úžasné, ani jsem nevěděl,  že mám tolik cédéček...</p>
<p>A ještě dva přátelské linky - převážně veselý blog <a href="http://iqland.wz.cz">iqland.wz.cz</a>  a převážně depresivní blog <a href="http://bus-wanderer.wz.cz">bus-wanderer.wz.cz</a>. Vše made in naše třída.  Takže, pokud chcete jiný pohled na věc, šupky hupky :).</p>
