---
layout: post
title: Hledám práci
date: '2012-05-05 09:52:29 +0200'
date_gmt: '2012-05-05 08:52:29 +0200'
category: kolem,  cokoliv
tags: []
comments:
- id: 15142
  author: Michal Berg
  author_email: michal.berg@esports.cz
  author_url: ''
  date: '2012-05-05 10:12:21 +0200'
  date_gmt: '2012-05-05 09:12:21 +0200'
  content: myslím že nejsem sám, kdo si ten web přečetl se zájmem celý, od začátku do konce. U kterých jiných webů se to člověku kdy zadaří?;)
---
<p>A řekl jsem si, že zkusím, jestli si práce najde mě. Tak jsem si udělal <a href="http://jan-martinek.com">nový profil na svém webu</a> a čekám, jak to dopadne. Je to zajímavé.</p>
<p>Cílovka webu jsou další lidé z oboru, tak jsem se moc nebál starších prohlížečů. Napálil jsem tam velké vkládané písmo, pár animací a experimentoval jsem s věcmi, které jsem předtím nezkoušel (třeba .pushState() je pěkná vychytávka). Objevilo se pár reakcí, že písmo je kostrbaté – jedna mě trochu znervóznila, protože jsem si uvědomil, že ne vždy člověk používá vlastní počítač. Tak doufám, že jsem neodradil potenciální zaměstnavatele, kteří web uviděli v pra-prohlížeči u babičky na chalupě.</p>
<p>Když jsem web ukazoval kamarádům pár dní před spuštěním, přišlo jim, že se příliš odkrývám – např. dělám hloupé vtípky anebo píšu, že dělám spoustu projektů zadarmo. Píšu, že spoustu věcí neumím. To pro některé může být odrazující. Ano, už jsem viděl reakci na oslovení „dobré ráno“ v pozdním večeru (které naživo zní ještě blběj, zvlášť když neumím pořádně vyslovit „r“) a nejspíš opravdu <em>někoho</em> může odradit, že ztrácím čas projekty zadarmo.</p>
<p>Myslím ale, že dobrý vztah – a i ten pracovní – může dlouhodobě fungovat jen na základě co největší upřímnosti. Upřímně nechápu, jak může někdo očekávat, že stačí u přijímacího pohovoru „dobře vypadat“ a pak už jen dělat práci snů. Dokážu si představit, jak z těchto už od začátku pokřivených vztahů vznikají zápletky vhodné pro film <a href="http://www.imdb.com/title/tt1499658/">Horrible Bosses</a>.</p>
<p>Takže úplně vidím, jak lidé koukající na ten web postupně odpadávají. Jeden tady, druhý onde. A řeknou si „OMG, tak toho ne“. A jsem spokojený. Jen doufám, že na konci někdo zbyde :-) Zatím to vypadá docela nadějně.</p>
<p>Web jsem pojal tak, aby obsahoval co nejvíc informací. Už jsem potkal reakci, že „se toho snažím příliš moc prodat“. Na druhou stranu tady neprodávám <em>něco</em>. Prodávám prakticky sám sebe, na 80 hodin měsíčně. A myslím, že kupec by měl vědět co nejvíc. Web je schválně postavený tak, aby byl zároveň krátký i dlouhý. Přílišná délka je pak nutně důsledkem neschopnosti čtenáře ovládnout se a neproklikat to celé. (Jo, <em>takhle</em> to svádím na uživatele! ;-))</p>
<p>Tak je mi až líto, že jsem na některé věci zapomněl. Asi je tam ještě přidám, jak budu mít chvilku. Třeba screenshoty zápisů z našeho senátu s větami jako <em>„Martinek se opakovaně ptá...“</em> nebo <em>„senátoři z akademické komory mluvili o nebezpečí nadřazování diskusí o problémech skutečnému řešení problémů“</em>. I na takové věci jsem hrdý. Nebo že rád chodím na coworking jellies. A že mám rád golf jako sport založený na etickém chování (nikoli pouze na etiketě, zbohatlictví a ničení přírody). Nebo že jsem byl na fajn UX workshopu Jirky Močičky na loňském Webexpu a že si dokážu představit, že by mohl být lepší (workshop, ne Jirka ;-)).</p>
<p>Nebo, že mám Klout 59 a používám výrobky Apple. No, to raděj ne. Ani ne tak kvůli tomu, že bych nechtěl prudit, ale spíš kvůli tomu, že to nejsou ty nejvýstižnější charakteristiky, které bych k sobě přiřadil. Na druhou stranu to, že jsem hned po vydání přečetl Stevův životopis, bych někam napsal.</p>
<p>No, každopádně: Mrkněte na <a href="http://jan-martinek.com">můj nový web</a> a dejte mi tam lajk! Nebo šér. Dík.</p>
