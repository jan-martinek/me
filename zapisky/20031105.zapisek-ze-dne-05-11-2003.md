---
layout: post
title: Zápisek ze dne 5. listopadu 2003
date: '2003-11-05 17:00:00 +0100'
date_gmt: '2003-11-05 16:00:00 +0100'
category: nezařazené
tags: []
comments: []
---
<p>Film &quot;Deer Hunter&quot; (česky Lovec jelenů) doporučuji shlédnout ve vymraženém sále,  jako jsem měl dneska příležitost v rámci školního filmového klubu. Film, jehož příběh se odehrává  kolem války ve Viet-namu, se dá jen těžce popsat (jen nad touhle větou jsem strávil deset minut ;)).  Výstižná je věta kamarádky, která se se mnou rozloučila slovy &quot;Veselé noční můry!&quot;.  Stejně jako minule promítaný Kurosawův Ran promrazí skrz naskrz. Víc zatím nedokážu napsat, pořád jsem  vcelku <strong>mimo...</strong></p>
<p>Ještě se vrátím k jedné věci, na kterou jsem včera zapomněl. Do angličtiny jsem si měl připravit  nějaký výklad, aspoň minutku dlouhý a šíleně jsem přemýšlel o čem - pole bylo totiž volné a to  je nejhorší. Pomalu jsem uvažoval, že budu mluvit o počasí (abych ukázal svou zorientovanost v konverzačních  tématech na Britských ostrovech) nebo o tom, že nevím o čem mluvit, tak mluvím o tom, jak o něčem mluvím  (ale to jsem už jednou udělal, tak by to nebylo originální), tak mě nakonec při pohledu na třídní nástěnku  spasilo téma <a href="http://mgvforum.wz.cz">MGV fórum</a>.</p>
<p>Připravit se už nebyl problém, během přestávky jsem si celkem utřídil co chci říct. Po vyčerpávajícím  popisu fóra, včetně způsobu funkce, smyslu fóra apod. přišla první otázka, kterou jsem nechápal. &quot;Which  language are MGVforum users supposed to speak?&quot; - odpověděl jsem, že je to pro studenty MGV, takže  hlavně česky. Poté přišla další otázka. <strong>Kolik že tato služba stojí?</strong> To už jsem chápal, že je něco shnilého  ve státě Dánském. Vše dokončila otázka - co vlastně znamená zkratka MGV? (jen tak mimochodem, pokud někdo  neví - škola kam chodím). To, že je to můj projekt, jsem jaksi opomněl <strong>pořádně</strong> zdůraznit ;). Každopádně  informovanost o fóru je ve škole mizivá, což je škoda...</p>
