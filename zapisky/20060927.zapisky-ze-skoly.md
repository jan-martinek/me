---
layout: post
title: Zápisky ze školy
date: '2006-09-27 17:00:00 +0200'
date_gmt: '2006-09-27 15:00:00 +0200'
category: kolem
tags: []
comments: []
---
<p>Mám tu dvě věci, které jsem potřeboval nahodit na podnebí :) První je oznámení, že mám dobrý pocit &ndash; udělal jsem něco pro své město :D Písmenko R už nevisí - více v <a href="http://podnebi.jan-martinek.com/index.php?a=20060914">samostatném spotu</a>. Druhou věcí jsou zápisky, které jsem si psal v různých volných chvilkách v posledních týdnech. Mám teď půlhodinu, za kterou už nestihnu nic udělat, tak jsem se rozhodl, že to aspoň postnu. Pozor, tak dlouhý příspěvek už tu nějakou dobu nebyl (poslední příspěvek blížící se délkou tomuto je z ledna 2005; sorry za překlepy, ale asi to teď celé neprojdu; bohužel bez obrázků, nemám tu teď foťák)...</p>
<p>Tak, a jsem v brně :) Právě sedím na Komenského náměstí před cps (já už vím co to znamená a neřeknu :)) na lavce, datlím do pda. Blanka už je ve škole, stihli jsme to na vteřinu přesně, protože jsem o 40 minut zaspal. Ještě jsme našli správnou učebnu přes paní na vrátnici a běželi správným směrem - po cestě se k nám přidalo ještě pár lidí :)</p>
<p>Do Brna jsme dojeli v poledne v sobotu, poté, co paní na vrátnici kolejí odbavila do příslušných končin černocha, který se nemohl rozhodnout, jestli chce na Komárově (už vímě, proč se tomu tam tak říká) bydlet, jsem došel na řadu, dodal podklady a dostal oranžovou papírovou kartičku.</p>
<p>Následujícím zážitkem byla jízda výtahem, který začal pískat, jakmile jsem nastoupil s tatíkem a taškou, tak jsem nechal taťku tam a jel s maminkou, nicméně poté, co se výtah během prvních dvou pater dvakrát zastavil, jsme zbaběle vystoupili a zbytek do pátého patra došli po schodech :)</p>
<p>Pokoj mám milý (co je malé...) a s ledničkou, což považuju za solidní luxus. Jsem na samotce v buňce s dvoulůžákem, ale tam je zatím jen zahraniční student Matúš, se kterým jsem se zatím moc nesocializoval, ale to snad přijde. Je to informatik, ale sympatický... :D</p>
<p>Mno, a včera se na koleje nastěhoval zbytek ročníku :)) V kuchyni jsme potkali Pavla Myšáka a večer šťastnou Ivu a mírně nešťastného Jirku (páč dostal nějakou zběsilou kolej). Vedle se nám na Hotel :) nastěhovali Socá... Soc a Terka, se kterýma jsme ve zbytku odpoledne prošli kousek města (některým nestačí jedna budova s učebnama, tak si jich pořídili rovnou pět :)) </p>
<p>Jen je škoda, že nemám foťák, tak nemám z čerstvého příjezdu žádné obrázky :(. Hmm, právě mě obklopila skupina černochů, ale zdá se, že jdou do školy, tak mě snad neukradnou a neuvaří, zatím jen stále dokola nadšeně opakují dob-hé háno (mají podobnou výslovnost jako já) :). Socák se má dostavit v 10:30 pod hodiny (včera nám vysvětlil základní orientační body :), tak už se na něj těším - teď je 9:01.</p>
<p>Mno, prozatím skončím tenhle zápisek, už je tu nějak moc lidí... Kdyby se stalo něco zásadního, ještě dodatlím :) Na kolejích se pak chci věnovat trochu obohacující činnosti, a dneska ještě vynechám duševní obohacování a spíše naprogramuju prohlížení košíku v internetovém obchodě...</p>
<p>Mějte se krásně :) (hmm, právě se mě pokusila osockovat nějaká milá sympatická paní o padesátník, ale jelikož tu zrovna nemám ani na papírové kapesníky (které obvykle nepoužívám, ale teď by bodly), tak neúspěšně - třeba někdy přístě)</p>
<p>...</p>
<p>Tak, je 20:34, o den pozděj a venku je docela solidní bouřka, spolubydla někde v dešti a Soc, který měl naplánované využití mé telefonní nabíječky, v nedohlednu. A Blanka je v nemocnici, ale naštěstí je snad všechno v pohodě a zítra si ji vezmu zase domů. To bylo tak...</p>
<p>Včera jsem dojel domů, po chvilce přijela i Blanka a bylo jí špatně - ale postupně se to celkem zlepšilo, tak jsme vyšli na angličtinu, ale tam jsme už nedošli. Po cestě jsme se zopýtali jakési babičky, jestli tu nezná nějakou pohotovost, ta sehnala pána, co zrovna stál u svého auta a raz dva, už jsme seděli u něj v autě a mířili do nemocnice.</p>
<p>Cesta nebyla nejkratší, i přes docela solidně vražednou jízdu jsme na konci uvízli ve frontě, ale dojeli jsme. Trochu blbé je, že si z toho pána a auta pamatuju snad jen to, že měl autosedačky na zadním sedadle - značka a barva auta, obličej, to vůbec...</p>
<p>V nemocnici se paní na vrátnici hrozně smála mému trvalému bydlišti (Hovězí? uhahahaha!) a pak mi tam nechali Blanku... mm, stýská se mi...</p>
<p>Pak jsem nemohl najít zastávku, ze které mi odjížděla šalina a večer jsem se vcelku sesocializoval se svým semispolubydlou (z druhého pokoje v buňce) a to bylo tak k pondělí všechno. Asi. Nejspíš.</p>
<p>A dneska jsem byl na semináři chemie, kde jsem si napsal vstupní test, pak jsem seděl uprostřed první řady na přednášce chemie a přednášku jsem si vyloženě užil. Poslední dnešní hodina, seminář z fyziky, kde jsem byl téměř jediným aktivním studentem, byla taky pěkná. Jo, pořád studuju žurnalistiku a politologii, jen jsem obešel Blančiny hodiny :)) (cvičící ve fyzice byla docela zaskočená, když jsem jí řekl, že už příště nepřijdu... a vlastně i ten ranní chemikář, když jsem mu odevzdal vstupní test :))...</p>
<p>Mezitím jsme se ještě byli podívat s Terkou a Socem (jo, vlastně, zapomněl jsem jednu zásadní věc - zase jsem zaspal :( zase jsem se probudil v 6:40, ale tentokrát jsem se vykašlal na snídani a stihl šalinu v 7:09,  což bylo stejně o 50 minut pozděj proti původnímu plánu) v prodejně skript, kde Blanka chtěla "matematiku za 108Kč" - moc příjemné bylo, že paní po vyřčení této přesné definice šáhla do regálu a jistou rukou vytáhla tu správnou matiku pro chemiky :) a taky jsme byli v menze, kde jsme odhalili typický příklad (mno, spíš analogii) linux-přístupu a windows-přístupu k řešení situace (volič obědů s dvouřádkovým černobílým displejem a tunou čudlíků a druhý s 17" monitorem, šipkama a ok-storno tlačítky :))</p>
<p>Po výuce jsem zamířil za Blankou, hodinu a půl seděl v přízemí nemocnice a četl Noční hlídku od Prattcheta, protože jsem poněkud netrefil návštěvní hodiny, a pak jsem už mohl za Blankou, a teď se moc těším, až zase bude tady se mnou... </p>
<p>Na to, že mi ještě nezačala škola, je těch dnešních 10 hodin strávených ve městě docela slušných :) Ale líbí se mi to, první kousky puzzle Brna mi začínají pomalu zapadat do sebe a už celkem většinou vím, kde zrovna jsem. Brno je ještě pořád cizí město, ale za chvíli už to bude moje město. (jako Xavierova Barcelona v Erasmus a spol.) Ale je pěkné, když je teď cizí, s překvapením za každým rohem... A ještě pěknější bude s Blankou :)</p>
<p>...</p>
<p>Tak, je tu další moment, který nejde vyplnit jinak než čtením novin nebo psaním na podnebí - jelikož jsem už ukousl z rozpadajícího se respektu solidní kousek, naklepu tady taky pár písmenek... Skončila přednáška, zkrácená na třičtvrtě hodiny, takže teď budu hodinku čekat na další, jsem  zalezený v krmítku, místním celkem milém a pěkném<br />
bufetu. </p>
<p>Abych navázal na minulý kousek, všechno je už dobré, Blance je dobře a právě asi sedí na nějaké přednášce, tuším z obecné chemie. Minulý týden jsme dokončili v pohodě, přes víkend jsme zůstali v Brně, odpočinuli, nakoupili jídlo na dalších pár dní a jako nedělní večeři vyrobili skvělé špagety s omáčkou Blančiny vlastní výroby, mňami. K zaznamenáníhodným událostem patří ještě exploze Pavlových mandlí, Marův příjezd do Brna, spojený s příjemným posezením nad různými pitivy a masivním skypehovorem, kdy Mara úspěšně zabral celý informační tok :), a sbírání kaštanů na Moravském náměstí...</p>
<p>Mno, celkem jsem to shrnul, právě mi skončila přednáška, spíše úvod, do předmětu Úvod do digitálních technologií, která začala nějakým masivním echem v reprácích posluchárny, které znělo, jakoby v místnosti přistával concorde, pokračovala krátkým úvodem do studia a představením specializace s dlouhou dvouletouo hiistorií a skončila dotazem na to, kolik lidí už vidělo všechny díly Lost :). Mno, asi to půjde :)</p>
<p>...</p>
<p>Druhá přednáška se ani nesnažila být přednáškou, vyloženě to bylo jen setkání s vyučujícími z katedry. Trvalo to 33 minut a osazenstvo vypadá celkem sympaticky. Už trefím do auly na jeden pokus - pokud by na světě byla jen jedna chaotická budova, byla by to určitě budova FSS. Vyrazil jsem do města, že seženu novou šalinkartu na dalších pár měsíců, ale nenašel jsem budovu, i přes blančin podrobný postup. Dokonce jsem do předpokládané lokality došel ze dvou směrů, ale nepomohlo to. Mno, zítra :) Vlezl jsem do Bati, že seberu i nějaké boty, ale zatím nic. A ještě jsem uvaliltisícovku za první troje skripta, eh, tohle bude náročné ;-)</p>
<p>Mějte se hezky :)</p>
<p>...</p>
<p>Tak, a teď už píšu konečně poslední řádky tohoto spotu, je 27. 9., včera proběhlo setkání s děkanem a vedením, které celkem ušlo, infohodina o ISu, která ušla prvních deset minut, a náhodné setkání s Marou a Petrou na dopravním podniku, které bylo bezva. Blanka se učí do laborek, Mara probírá výlety vyučujících v posledních letech a Petra kreslí rovné linky. A u nás ve škole furt nic. Dnešní dvě politologické hodiny by to mohly změnit. Uvidíme, za půl hodiny vyrážím... A po návratu už mířím domů a rodiče se těší, prý se má řezat dřevo či co :)</p>
<p>Dodatek: pána, co nás odvezl na pohotovost, jsem nakonec potkal a poznal - podle tužky za uchem, kterou jsem si hned nevybavoval :)</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">design</span> | <span class="comname">Wikih</span> |  <a href="http://ondrejmaca.wz.cz">http://ondrejmaca.wz.cz</a> (čtvrtek&nbsp;19.&nbsp;10.&nbsp;2006,&nbsp;09:08)</p>
<p>prijemny design :) <br> ale ty srdicka na pozadi hlavicky? ty si i na docela konzervativnim designu nemuzes odpustit neco neobvykleho :D </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (sobota&nbsp;21.&nbsp;10.&nbsp;2006,&nbsp;22:39)</p>
<p>díky za poznámku o příjemném designu :) sice mi přijde, že mám hodně malá písmenka na to, aby to bylo úplně příjemné, ale taková reakce potěší :) <br>  <br> a srdíčka mi nepřijdou neobvyklá :) no jo, jsem zamilovaný :-) </p>
</div>
</div>
