---
layout: post
title: Radosti
date: '2008-05-07 03:13:00 +0200'
date_gmt: '2008-05-07 01:13:00 +0200'
category: kolem
tags: []
comments: []
---
<p>Mám šťastné období :) </p>
<p>Mám radost, </p>
<ul>
<li>když se na mě usměje slečna, které dám přednosti při nastupování do šaliny.
</li>
<li>když z kolemjdoucího mraku spadne pár krásných a voňavých kapek deště.
</li>
<li>když někoho vyfotím a "jé, konečně někde vypadám normálně!"
</li>
<li>když se na mě usměje paní za pokladnou v Hypernově, když náhodou platím pětistovkou a vyhrábnu korunu padesát, aby mi nemusela vracet hromadu drobných.
</li>
<li>když napíšu praštěný článek a někomu se líbí.
</li>
<li>když nemám alergii, stromy voní a já jdu v rytmu Apple Thiefa od Pepé Deluxé po městě.
</li>
<li>když někomu chutná mnou připravená tortilla.
</li>
<li>když ze stromů padají okvětní lístky a barví dlažbu.
</li>
<li><img src='%base_url%/assets/wp-uploads/2008/05/dsc_8788_s.jpg' alt='dsc_8788_s.jpg' />
</li>
<li>když můžu sedět večer před domem, koukat na světla a potichu přemýšlet.
</li>
<li>když jdu spát s pocitem, že jsem zase udělal kus práce.
</li>
<li>když sedíme s kolegy a povídáme o všem možném.
</li>
<li>když mám něco, co si chci nechat pro sebe.
</li>
<li>když mám něco, o co se chci s někým podělit.
</li>
<li>když udělám něco bláznivého a někomu se to líbí.
</li>
<li>když projdu dveřmi do školy a nesecvaknou mě.
</li>
<li>když přečtu báseň a najdu sám sebe.
</li>
<li>když si schovám cukr od kafe v kavárně.
</li>
<li>když v bouřce přenesem s majitelem našeho bytu skříň ze sousedního domu a venku je pak duha.</li>
</ul>
<p>A ze spousty dalších věcí. Život je krásný.</p>
