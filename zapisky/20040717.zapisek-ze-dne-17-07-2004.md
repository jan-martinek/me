---
layout: post
title: Zápisek ze dne 17. 07. 2004
date: '2004-07-17 17:00:00 +0200'
date_gmt: '2004-07-17 15:00:00 +0200'
category: nezařazené
tags: []
comments: []
---
<p>Tak, jsem zpátky. Zápisky z dovolené a nějaké ty textíky do podvědomí přihodím během několika následujících  desetihodinovek (nj, je to sice delší časový úsek, ale docela nestíhám, práce se hlásí ;)). Včera jsme dojeli  v dešti podobnému tomu, ve kterém jsem jel minulý rok z Valmezu &amp; dneska je tu děsné vedro. Včera jsme  dojeli, zašli k babičce, dostali večeři, já dostal nový Ultramix &amp; noviny, kde jsem vyfocený ;]. Po posezení  jsem naběhl domů, za pět minut potom už sedím u počítače &amp; modem točí čísla, chrochtá a šumí. Vymazání  234 spamů, přečtení <a href="http://reality-show.net/">junova</a> (konečně umím skloňovat :)) weblogu 16 dní dozadu  &amp; mírné zorientování se v dění, mi zabralo celý večer, po třech hodinách jsem s vidinou další makačky  šel spát.. Uff..</p>
<p>Přesto byl dnešek celkem v klidu. Aspoň co se fyzické části dne týče :). Ráno jsem vstal pozdě, v půl desáté,  posnídal, chvilku lemřil u počítače a hledal spoje na pátek do Uherského Hradiště. Přes noc jsem svolal organizační  poradu k LFŠ na tři hodiny. Po chvilce lemření, která se trochu protáhla jsem šel obědvat &amp; najedl se na týden  dopředu (uuh), ostříhal zvadlé růže vedle příjezdové cesty &amp; vysál auto. Naposledy (vbrzku se naše Octávka  promění v hypermoderní nový model s místem pro nohy na zadních sedadlech :)). Pak přijel Kiros &amp; po chvíli také  Zutt, začali jsme se bavit, co &amp; jak bude na LFŠ a první šok byl, že z plánovaných šesti členů výpravy jsme  zbyli tři &amp; taky to, že Zutt a Kiros jsou co se týče organizace čehkoli dopředu totální lemry. Bez sorry ;).</p>
<p>Chvilku jsme seděli u compa &amp; pak vyjeli do krajiny, docela slušné vedro, Zutt zase nějak rozhodil  přehazku, tak mu pořád brnkala (hrozné, úú), dotáhl jsem to do Halenkova, kde jsme zapadli do místního občerstvení  (nevím, jak to jinak nazvat ;)) a Zutt nás pozval na zmrzlinu, která byla celkem dobrou. Po chvíli sezení přišla  Blanka s Petrou, což mě celkem překvapilo (ale nevím, jak/jestli to překvapilo ostatní, to fakt ne ;)). Poseděli  jsme nad stolem (no, Zuttovi došly peníze &amp; dál jsem somrovat nechtěl :)) &amp; povídali (no, vlastně jsem  kecal trvale jenom já, aby nebylo ticho). Zutt po cestě několikrát řekl, že ví věci, které jsou úplně drsné,  ale odmítal o tom cokoli říct. Ostatně takhle se Zutt chová vždycky, tak mě to už ani nerozhodilo (ikdyž nedávno  ve škole jsem teda vypěnil dobře).</p>
<p>Ale pak jsem se odzvěděl, že začátek prázdnin proběhl ve velkém stylu. Nebudu popisovat, co jsem se dozvěděl,  ale teda slušné psycho. Uh. (bez smajlíku). Poseděli &amp; pochodili jsme tam až do půl sedmé, pak jsme se vydali  domů. Ukázalo se, že chození při kole je celkem příjemné, tak jsme při kole došli až někde do půlky Huslenek  (ne, fakt nevím, jak to bylo daleko, spíš moc ne, ale to je mi totálně jedno. na vzdálenost teďka moc nemám  náladu ;)). Pak jsem dojel domů, trochu jsem před dalekou cestou posilnil Zutta s Kirosem &amp; šel makat na compa..  Na večeři jsem neměl chuť &amp; nemám ani teď (23:10), divné, asi jsem se tak přecpal při tom obědě. A teď,  když už je celkem klid, tak si píšu.. Rád bych toho napsal víc, ale stručním, není času :/. Docela mě to ničí,  ale to nevadí :). Život je krutý :).</p>
<p>Mějte se krásně :)</p>
