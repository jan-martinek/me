---
layout: post
title: Zápisek ze dne 01. 09. 2004
date: '2004-09-01 17:00:00 +0200'
date_gmt: '2004-09-01 15:00:00 +0200'
category: nezařazené
tags: []
comments: []
---
<p>Aaa, <strong>mrznou mi prstyyy,</strong> jsou tak tuhé, že mlácení do klávesnice bolíí, fuj. Zrovna jsem přišel ze zahrady -  opékání.. A silná zimaa.. Ale pěkně od začátku (ač já antichronologické  věci docela můžu). Začátek každopádně leží pěkně daleko v minulosti, někdy včera. Vlastně předevčírem - kdy jsem  se těšil na &bdquo;cosi&ldquo; s Pink Floydama &amp; on to nakonec byl nějaký promo materiál k remixu dark side  of the moon v SACD verzi :/. <strong>Béé.</strong> Ale po tom kopli do bedny ukázky, že bude podzim s <strong>Kubrickem,</strong> což je pěkné, ale  asi z toho zas nic neuvidím, páč se rodičové budou koukat někam jinam..</p>
<p>Mno, včerejšek. Poslední den prázdnin &amp; během pár dní na něj zapomenu &amp; nic z něj nezbude. Ráno přišly  malé sestřenky, abych je pohlídal. Hlídat <strong>úspěšně</strong> sestřenky rovná se <strong>dodržet</strong> standartní postup. Na začátku kreslíme, koukáme  na něco v pokoji, povídáme etc. Až je tohle přestane bavit, chvíli trvá přesvědčit je, že maminka opravdu doma není,  a že bychom měli zůstat doma. V rámci toho si třeba se sestrou zahrajou na schovku. A pak zapnu winamp/přehrávač cédéček  v pokoji a začnem <strong>zběsile tančit a skákat</strong> po celém pokoji, v horším případě patře :). A včera se mi je podařilo  unavit :). Našel jsem cédéčko Orbital, pak jsem měl pár věcí v compu, a vymlátil jsem z nich veškerou sílu. Samozřejmě  tohle zahrnuje taky absolutní vyčerpání z mé strany &amp; bolest v zádech, protože skákání se sestřenkou na zádech  je na programu :). <strong>Ale je to sranda :)).</strong></p>
<p>Po obědě, který jsem zase těžce nedal jsem šel domů &amp; nemohl se donutit k jakékoli činnosti. Vyčerpání &amp;  má náladovost stačily k zabití jakéhokoli náznaku iniciativy k činnosti. Uh, chvíli jsem zkoušel hrát Colin McRae  Rally 2.0, ale je to celkem nuda &amp; zběsile nerealistické. Kdysi mě to slušně bavilo, a teď? :(. <strong>Jo, jsem náladový.</strong>  Co jiného se dá říct o člověku, který dokáže plynule přejít z poslechu <em>i'm sorry</em> od brendy lee na <em>du hast</em> od rammsteinů?  Venku pršelo, bylo fakt hnusně, když jsem šel pro chleba, tak dodávka ujela (jestli jsem to ještě někde nepsal,  tak se to má tak, že v úterý a v pátek k nám jezdí pekař z hrozenkova, který peče nejlepší chleba široko daleko a  prodává).. V tu chvíli zrovna nepršelo, ale když jsem se rozhodl zajet pro náhradní chleba do jednoty, bylo už dost  hnusně a <strong>děsná kosa.</strong> Fuj. Vůbec netuším, čím jsem mohl strávit zbytek odpoledne..</p>
<p>Ještě někdy k ránu přišla pozvánka na výlet, ale kvůli počasí se to zrušilo. Odpoledne jsem si párkrát říkal,  že by to snad i šlo, ale pak zas začalo pršet. Prostě zabitý den. Někdy k večeru jsem si vzpomněl, že bych měl  pro Miru přeformátovat náborový lístek do skautu, tak jsem trochu formátoval, ale nemyslím, že tostojí za moc :(.  Když už jsem seděl u té šedé bedny, nahodil jsem flash a načmáral na zkoušku návrh dalšího designu.. Mám v hlavě  dvě úplné různé vize &amp; ani jedna se mi nedaří hodit do počítače. Zatím je malý návrh (ne, nemusíte se bát,  že bych to ukázal ;)), snad brzy bude víc ;)</p>
<p>Večer mě ještě stihl na icq naštvat kaoru, možná byla moje reakce <strong>přehnaná</strong> (<strong>nevíte,</strong> v jakém filmu je dialog  &bdquo;i just overreacted!&ldquo; - &bdquo;that's what you mean by overreaction?&ldquo;? teďka mi to nějak  vlezlo na mozek &amp; netuším z čeho to může být..), ale dohnal mě k vložení cédéčka nine inch nails do cdromky  &amp; hlasitému poslechu. <strong>Vznětlivý?</strong> Jsem vznětlivý? Nevím, <strong>asi jo.</strong></p>
<p>Konečně. Prvního září, škola začla, kolem půl osmé stojíme už v hojném počtu před gymplem, uáá, tolik lidí :).  Super. A taky, uáá, přehodili nám třídu. Přes půl školy, a podstatné je, že netuším nakolik funkční tam jsou zásuvky :).  Taky máme menší skříňky, což mě sice objemově moc nežere, ale když si beru kafe, musím se hluboko sklonit. Do skřiňky  jsem okamžitě naházel devět <strong>neskafe</strong> &amp; desáté šel vyrobit do automatu, kde jsem se potkal s prof. Marunou :).  U něho jsem minulý rok závislost na kafi nepozoroval :). Mira stříhal ty letáky co jsem včera zarovnával &amp;  Marovi jsem hodil cedko pro <em>&bdquo;tu zase nemocnou mladou G****vou&ldquo;</em> :). Pak jsem taky potkal Terku, která mi koupila <strong>parádní knížku,</strong>  kterou jsem rozčetl v první hodině za čtení školního řádu - <strong>Gítándžálí od Rabíndrantha Thákura</strong> - říká vám to něco?  Mám přečtených prvních dvacet stránek &amp;.. je to úžasné.. Už se těším až půjdu spát.</p>
<p>Hm, to mi připomíná, včera večer jsem nainstaloval po dlouhé době hru s tím, že mám chuť si zahrát hru. Hororová  adventura Alone in the dark 3 vypadá z prvních pár lokací dost dobře. Sice má občas nějaké divné řešení (jako například  dvěře, které hlásí &bdquo;the door is locked&ldquo; se po delším zkoumání otevřou.. na tom jsem zkysl dost dlouho..).  Ale dneska teda na hraní čas <strong>nebude</strong>.</p>
<p>Ze školy jsem odešel se zuttem a s blankou, posléze taky se socákem &gt; jé, bych zapomněl, že po dvou letech  sezení s kirosem si letos přisedl socák se slovy &bdquo;ah, konečně nesedím s tím deklem&ldquo; ;). Ale to už ke vztahu  socák-zutt patří ;). Ale tvrdá změna, nevím jak si zvyknu <strong>&amp; hlavně jak si zvykne socák.</strong> On mě totiž nezná :).  (4socák: už se teším na tvoje komentáře :)). Po cestě ze školy jsme plánovali se zuttem a blankou výlet na ostružiny.</p>
<p>Doma poslední oběd s babičkou, zítra už vaří školní kuchyně.. Odpoledne? Neočekávané. Venku pěkně, ale nic se mi nechce  dělat, číst, jet na kole, něco mlátit do klávesnice.. Až někdy kolem čtvrté jsem se donutil k práci a nahodil  další dvě sekce webu, na kterém zrovna dělám. Nahazování je datlení, žádné přemýšlení, takže docela nuda.. Ale co už..</p>
<p>Večer opékání, dneska dokonce bez toho, že by se všichni na sebe vzájemně naštvali. Když jsem chystal židle - nosil  ke grilu - pokládal jsem je do trávy a v trávě leželo jakési cosi. Úplně jsem v šoku ucukl, ale pak mi došlo,  že je dost nemožné, aby tam někdo hodil kosu - byl to jenom kousek vosku. <strong>Hm, chlastačka na mě přece jen zanechala  trvalé následky ;).</strong> A to už je konečně  večer. Jsem připojený &amp; snažím se sepsat nějaký rozumný zápis z posledních dvou dnů a trvá mi to už hodinu a půl  &amp; na icq povídám s Pú &amp; diskuse se stáčí docela klikatě přes věci, o kterých bych neřekl, že se mi  dnes bude chtít bavit.. <strong>Tak dlouho jsem už u icq pořádně nepřemýšlel..</strong>  Na pozadí tahám placebo a nějak se mi zarývá do hlavy.. První stažená mp3 měla tak šíleně jiný zvuk, než jsem  očekával.. úplně šíleně. Tak tahám další..</p>
<p>A to je konec.. fakt už se mi víc psát nechce.. a věřím, že se ani vám nechce už víc číst..  <strong>mějte se krásně..</strong></p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">juneau</span> |  <a href="http://reality-show.net">http://reality-show.net</a> (středa&nbsp;1.&nbsp;09.&nbsp;2004,&nbsp;22:43)</p>
<p>a ja myslel, ze jsem tu sam grafoman :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Ryska</span> | (čtvrtek&nbsp;2.&nbsp;09.&nbsp;2004,&nbsp;21:57)</p>
<p>Héééj. Já se tady tak rozepíšu a ono se to celé smaže **********!!!!! <br>  <br> Díííííííííííííík za CééééDkoooo. Asi budu častěji nemocná:D Je fakt boží a the ballad of the broken birdie records je fakt skvělé.  <br> BTW Summer in the city mi připomělo, že bychom se mohli vzájemně dokopat k lepení. Ikdyž nevím, jestli to bude na zmrzlých sloupech držet:D </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Endlife</span> |  <a href="mailto:jan.martinek@post.cz">mail</a> (čtvrtek&nbsp;2.&nbsp;09.&nbsp;2004,&nbsp;22:37)</p>
<p><strong>juneau&gt;</strong> mno, myslím, že už delší dobu nejsi sám ;) ale jako grafoman bych měl být přesvědčen o vysoké kvalitě mnou napsaného textu.. tak nevím ;) <br>  <br> <strong>Ryska&gt;</strong> heej, a proč si to mažeš? ne, nekřič ;) <br>  <br> nebuď nemocná, cédko dodám i při zdraví :) <br> jj, chtělo by to něco zase nahodit.. </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Ryska</span> | (čtvrtek&nbsp;2.&nbsp;09.&nbsp;2004,&nbsp;23:18)</p>
<p>Já mám nápadů. Sem spíš stále víc zdechlá a zdechlejší. A nejzdechlejší jsem, naučit se pořádně s nějakým prográmkem ve kterém bych to vytvořila..... </p>
</div>
<div class="comment">
<p style="font-weight:bold"><span class="compredmet">...</span> | <span class="comname">Hela</span> | (pátek&nbsp;3.&nbsp;09.&nbsp;2004,&nbsp;23:01)</p>
<p>Co se týče toho chleba, tak ratibořský je taky skvělý :)) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Ryska</span> | (neděle&nbsp;5.&nbsp;09.&nbsp;2004,&nbsp;19:58)</p>
<p>Na Kulčáka nemá nikdo:))) </p>
</div>
</div>
