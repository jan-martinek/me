---
layout: post
title: Šplhání po stromech
date: '2008-04-18 11:15:47 +0200'
date_gmt: '2008-04-18 09:15:47 +0200'
category: kolem
tags: []
comments: []
---
<p>[sarkasmus]Jelikož mám pořád hrozně moc volného času[/sarkasmus], tak si zase píšu na blog. Napadlo mě, že to tu možná čte někdo z mého blízkého fakultního okolí, tak jsem si řekl, že by nebylo špatné upozornit na zajímavé a neplacené pracovní nabídky :) Zejména tedy něco jako možnost seberealizace, která pak může být odrazovým můstkem někam dál.</p>
<p>První je to, že se mi vcelku podařilo uzpůsobit Halas mé představě - a tak by se mi možná i líbilo posunout se z pozice sazeče do něčeho jako art-directora :) s tím, že bych se víc soustředil na fotky a různé vtípky. Pokud by se někomu chtělo sázet Halas - podle docela přesně vytvořených pravidel (samozřejmě se velice cení invence v jejich rámci), může mi hodit mail nebo komentář. Vyžaduji jen schopnost pracovat ve Scribus 1.4, typografické cítění a nadšení. (Ano, v odezvu moc nedoufám, ale potěší! :))</p>
<p>Druhá věc je, že se na fakultě rozjíždí projekt studentského rádia, které by bylo otevřené nejspíš pro všechny brněnské studenty a bylo by to zastřešené FSS (případně katedrou). Zatím je to ve stavu hrubého návrhu a zkoumá se, jestli do toho vůbec jít. Myslím, že by to mohlo být zajímavé, takže pokud byste se chtěli nějak zvukově projevit (prakticky jakýmkoli způsobem), napište mi mail/komentář a jakmile budu vědět víc, dám vám vědět o případných infomeetinzích atp.</p>
<p>A abych nezapomněl říct něco o sobě, tak stále frčím, počítám pravděpodobnosti, posedávám na čajem v kavárnách, sepisuju To-Do listy, pomálu škrtám položky, posílám hrozně moc mailů, píšu články, fotím koho potkám, někde nabírám zpoždění, někde konečně finišuju, někde chytám 100/100 bodů v překvapivě jednoduchém, jinde zase 8/10 v očekávaně obtížném testu, někde jsem stále nervóznější. A taky jsem si koupil nový Mario Kart a točím večer volantem ve vzduchu, stejně jako naposledy před nějakými 17 lety. Famózní, jak by řekl Pavel, spolužák s gymplu. Spolubydlící tu valí Mňágu a Žďorp na maximální volume, za okny pobíhají chlapi a montují balkóny a já se jdu konečně nasňobědvat, abych měl energii na další pořádně natřískaný den.</p>
