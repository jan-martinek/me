---
layout: post
title: Ještě vám funguje mini Displayport-DVI redukce? (aktualizováno)
date: '2011-02-09 16:18:28 +0100'
date_gmt: '2011-02-09 15:18:28 +0100'
category: kolem,  cokoliv
tags:
- redukce
- krup
- brno
comments:
- id: 12834
  author: Jan Martinek
  author_email: jan.martinek@post.cz
  author_url: http://jan-martinek.com
  date: '2011-02-09 16:28:50 +0100'
  date_gmt: '2011-02-09 15:28:50 +0100'
  content: "(Pro úplnost uvádím e-mail zaslaný prodejci.)\r\n\r\nTo: brno@krup.cz\r\n____________________\r\n\r\nDobrý
    den,\r\n\r\nzaujal mě postup společnosti KRUP ve věci reklamace u vás zakoupeného
    zboží. Rád bych si ověřil, že vše je tak, jak má být, tak jsem se rozhodl se o
    průběh reklamace podělit na svém blogu a otevřel jsem pod článkem diskusi. Rád
    bych Vás poprosil o ověření, zda jsem vše popsal přesně, a případné doplnění opomenutých
    skutečností (potvrzení můžete zaslat jak e-mailem, tak přímo do diskuse u daného
    článku).\r\n\r\nKompletní text naleznete na adrese http://podnebi.jan-martinek.com/?p=992\r\n\r\nDěkuji
    a přeji pěkný den,\r\nJan Martinek"
---
<p><strong>UPDATE: Téměř hned po zveřejnění článku se na mne e-mailem obrátil pan Všetečka z pražské centrály firmy a nabídl mi coby kompenzaci neprofesionálního jednání vrácení plné částky. Nabídku jsem přijal a peníze by už měly směřovat na můj účet (v tomto mi vyšel vstříc, za což děkuji). Toto považuji za rozumné řešení situace a fandím firmě KRUP, aby se jí dařilo zlepšovat práci se zákazníky (předpokládám, že základní kroky již byly učiněny).</strong></p>
<p>Buďte rádi. Kdo mě zná blíže (a má mě na Facebooku), mohl pár týdnů zpět zaznamenat tento vtipný status:</p>
<blockquote><p>Věta: "Výrobní závada se neprojevila." v reklamačním protokolu servisu může také znamenat: "Myslíme, že tento kus nebyl zakoupen u daného prodejce a tak jsme to ani netestovali, beztak to bude fyzické poškození." (Nakonec našli stejný kus přímo na prodejně ještě během telefonátu.) Vtipné.</p></blockquote>
<p>Ale co bylo vtipné, se stalo ještě lepším. Nicméně, začnu od začátku.</p>
<p><strong>Závada a reklamace</strong></p>
<p>Někdy v listopadu se mi pokazila redukce mini Displayport -> DVI (tj. mezi převodník počítačem a monitorem, které nemají stejný konektor). Konkrétně to znamenalo výpadek jedné z barev, červené, v obrazu na monitoru. Vyzkoušel jsem jinou redukci a vše bylo OK (oběma směry, na jiném počítači nefungovala má redukce, na mém fungovala jiná redukce), na vině tedy byla redukce. </p>
<p>Uvažoval jsem, že jaký mohl vzniknout problém a protože redukce většinu času strávila na jednom místě na stole a její kabel je ultratuhý (kdo redukci má, určitě zná), předpokládal jsem, že pravděpodobnost mechanického poškození je nízká. Rozhodl jsem se tedy pro reklamaci (po cca 12 měsících používání). Nějakou dobu mi trvalo, než jsem se dostal k reklamaci, ale 13. ledna jsem redukci zanesl do obchodu a vše proběhlo OK.</p>
<p><strong>Telefonát</strong></p>
<p>Přibližně před dvěma týdny mi zavolal prodejce, že redukce se vrátila ze servisu z Prahy s hodnocením "Výrobní vada se neprojevila". S tím, že přesně neví, co to znamená, ale že mi tedy reklamaci nemůže uznat. Po pár minutách jsme se dohodli, že zavolá zpět do Prahy a otáže se na podrobnější popis závady. Po nějakých dvou hodinách prodejce zavolal znovu a hned zkraje se zeptal, jestli jsem si jistý, že daný kus je od nich z prodejny. Chápu smysl dotazu (podobných podvodů je asi hodně) a nic proti jeho validitě nemám. Redukce z daného obchodu byla, byl jsem si na 100% jistý, a určitě jsem nereklamoval jiný kus (pokud se mi někdo nevloupal do bytu a nevyměnil ho), tak jsem potvrdil, že jde skutečně zboží z jejich prodejny. Prodejce mi pak vysvětlil, že daná redukce má plechový plášť a všechny, které prodávají u nich, jsou plastové – takže ten kus od nich být <em>nemůže</em>. A protože nemůže být od nich, tak mu v servisu řekli, že daný výsledek reklamace znamená, že jej, cituji, "ani netestovali". A kdyby, tak beztak by to bylo fyzické poškození.</p>
<p>Trval jsem si na svém tak dlouho (dobře, bylo to asi jen minutku, možná dvě), že kolega volajícího objevil přímo v prodejně další kus s plechovým pláštěm. Fajn. Ocenil jsem profesionalitu prodejce, když mi bez zakolísání v hlase oznámil, že mi daný kus vymění za nový. S díky jsem se rozloučil.</p>
<p><strong>Vyzvednutí reklamace</strong></p>
<p>Dnes jsem dorazil na prodejnu s papírem od reklamace, prodavač se zvedl a pověděl, že všechno má nachystané, ale že nakonec došli k tomu, že mi to takto snadno vyměnit nemohou. A proč? Protože v servisu řekli, že se závada neprojevila. A jak to tedy je? Popis dané závady svádí k tomu, že poškození je fyzické (a prodejce jemně předvedl, jak kroucením s kraťounkým kabelem redukce může dojít k poškození).</p>
<p>Takže, výměna je vyloučena, ale může mi nabídnout nový kus za <strong>velmi výhodnou</strong> cenu 280 korun. Opáčil jsem, že je to pro mě docela zásadní kus hardwaru, takže jsem si mezitím pořídil nový. Původní cena byla 556 korun, ale cena zařízení klesla, takže bych ho dneska prodal na Aukru řekněme za 400, mínus 280 to máme 120 korun. Takže ve finále bych ztratil 436 korun. Ne úplně pozitivní výsledek. Navíc, když jsem si to tedy pokazil sám, proč mám teď dostat slevu na nový výrobek?</p>
<p>Vedle sedící druhý prodavač tedy navrhl, že kus pošlou do servisu přímo k dodavateli z Německa a ten to otestuje. Proč? V pražském servisu vlastně vůbec nemají možnost tento druh redukce otestovat a určit, zda jde o výrobní závadu nebo o mechanické poškození. Následující telefonát ke spěchajícímu technikovi z pražského servisu tuto možnost ale pokazil, protože konkrétní kus pocházel přímo z Číny a posílat to tam je - "chacha" - nesmyslné.</p>
<p>Následuje dle mého nejzajímavější chvíle (ano, lepší než nabídka zlevněného kusu). Prodavač mi řekl, že záruka je sice dva roky, ale po půl roce se očekává, že závada, kterou není možné diagnostikovat a vypadá, že je mechanickým poškozením, <strong>je</strong> mechanické poškození. Takže, způsobeno používáním. Pokud chcete, přečtěte si to ještě jednou. A pokud chce zákazník reklamaci uznat, musí sám na vlastní náklady prokázat, že jde o závadu nezpůsobenou používáním.</p>
<p>Poté jsem si tedy převzal reklamovaný kus společně s dokladem o koupi (popsaným reklamačními poznámkami a potvrzením o tom, že jsem si redukci vzal zpátky), domluvil si zaslání podrobného zdůvodnění reklamace z pražského servisu (které mi zašlou na mou adresu, což je pěkné) a z prodejny odešel.</p>
<p><strong>Co teď?</strong></p>
<p>Nejsem právník, takže mi není jasné, jestli je celý postup korektní (nepřipadá mi to tak) a jestli jsem převzetím reklamovaného zboží zpět udělal nějakou chybu (obávám se). Ale celé se mi to zdá poněkud podivné - od vyjádření servisu přes různé jeho alternace v průběhu reklamace (nespecifický záznam - není to náš výrobek - není možno otestovat) přes podivný výklad způsobu uplatňování záruky v případě, že výrobek není možné otestovat ve vlastním servisu až po zběsilou nabídku zlevněného kusu.</p>
<p>Redukce může být poškozená používáním (přeci jen jsem ji často vytahoval z notebooku a zase k notebooku připojoval, což by nicméně - coby předpokládané využití - nemělo vést ke zničení výrobku). To mi nevadí. Vadí mi neprofesionalita v přístupu k celému problému.</p>
<p>Pokud máte k celé věci co říct, napište mi to do komentářů. Současně požádám e-mailem prodavače z brněnské pobočky společnosti <a href="http://www.krup.cz/">KRUP</a>, kde celá záležitost proběhla, o ověření, zda jsem vše popsal správně. Chci vědět, jestli vše proběhlo, jak mělo, a nerad bych situaci popsal nepřesně. Článek samozřejmě pozměním a na změnu upozorním, pokud se nějaká nepřesnost objeví.</p>
