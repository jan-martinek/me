---
layout: post
title: Zápisek ze dne 22. července 2004
date: '2004-07-22 17:00:00 +0200'
date_gmt: '2004-07-22 15:00:00 +0200'
category: nezařazené
tags: []
comments: []
---
<p>Včera pracovní den. Přes celý den tak dvě hodiny sbírání rybízu, hodina umývání lahví &amp;amp; deset hodin  programování.. Prakticky celý admin summer of love. Jinak o tomto dnu není prakticky  co napsat.. Akorát mě z něho bolí hlava. Ale práce jsem zatáhl hodně.. Uff.</p>
<p>Dneska jsem vstal zase pozdě, k ránu jsem dodělal zbytek adminů SOL a vypadá to,  že můžu s klidným svědomím odjet, protože všechno funguje jak má :) Stěrače stírají,  blinkry blikají :). Po obědě (zeleninový guláš u babičky, mooc dobré), jsem se začal  balit - resp. chystat věci ke sbalení. Snažím se si toho vzít co nejmíň, tak jsem krosnu  ani moc nenacpal.. Spíš tak akorát :). Ale ještě mám stan a spacák, takže se to celkem  posbírá..</p>
<p>Ve tři hodiny přišla rychlá zpráva - obírat rybíz. Tak jsem začal obírat rybíz, ale  moc zraého už ho na stromkách není, tak jsem obral misku &amp; ve čtyži už jsem seděl  v čajce :). V čajce byla spousta lidí, celkem... celkem šest - Petra, Zuzka, Blanka,  Kaoru, Zutt &amp; já.. Dobře jsme pokecali, někteří se přejedli slunečnic, já jsem  si dal nebeské jahody.. Nějak nestíhám, sorry..</p>
<p>Po cestě zpátky jsem ještě chvilku doprovázel ostatní ke kinu - na Shreka 2 - já jsem  nešel, protože ještě musím nahodit drobnosti na SOL.. Jen co jsem vyjel ze Vsetína se  protrhly (doslova) mračna a vylil se úchvatný déšt (v poslední době fakt často jezdím  v dešti), tak jsem na chvíli zakempoval u hospody. Když trochu přestalo, vrátil jsem  se kousek, protože jsem někde ztratil tacháček.. Samozřejmě se válel v první kaluži..  Pak už jsem docela vpohodě dojel domů (sice jsem musel občas jet po střední čáře, abych  nejel hlubokou kaluží, ale dojel jsem). A teď píšu.. A teďka už slíbená dovolená..</p>
<p>Mějte se krásně..</p>
<p>UPDATE: No, drobné úpravy SOL se změnily v radikální změnu konceptu některých složek,  ale to je život. Život je krutý.. Teď mě ještě bude celých deset dní děsit, že to  nefunguje :(..</p>
<h2>Dovolená</h2>
<p>Sorry ještě jednou - nemám čas na opravy překlepů..</p>
<p>1.7. čtvrtek</p>
<p>Vy čtyři ráno sedím v po střechu nabaleném autě, loučím se s babičkou  &amp; odjíždíme. Letos nejedem pod stan, ale auto je stejně přeplněné.  Cesta nepříliš zajímavá, občas kolem cesty vidět přízemní mlhu, která  vypadá skvěle. Ale jinak celkem nic, snažím se neusnout, což se mi  na začátku moc nedaří. V půl sedmé stavíme v Melikaně před Prahou,  dávám si předražené horké jablko, aspoň chutí probudí. Na další zastávce  už za německou hranicí pojíme řízky. Chutné..</p>
<p>Jedeme dál, cesta po dálnici těžce nezáživná, nejdřív zkouším číst  reflex pořízený na benzince před hranicí, ale pak vytahuju včera  koupeného Coelha a během cesty ho téměř celého přečtu. Geniální knížka.  Připadám si silně přiotrávený. Pomalu přijíždímě do cílové stanice -  penzion Schweizer má být někde poblíž Freiburgu. Nakonec se ukáže, že  nás ještě čeká přes dvanáct kilometrů. A to hustých kilometrů, serpentinami  vystoupáme až do výšky 1200mnm (větrné elektrárny před chvílí na vysokém  kopci jsou teď vidět zvrchu). K ubytování dojedem až po dalších pár  kilometrech, ale je to pěkné, příjemné pokoje i v domě bydlící lidé.  Ještě se vydáme na procházku do okolního lesa, ale ne moc daleko.  V lese jsou skvělé srnky s malými koloušky, ti sou super.. Poslouchám  Mobyho, Entropicture Dana Bárty (nj, dokonalé album) &amp; Nirvanu..  A teď už chci jít spát, je čtvrt na jedenáct &amp; nějak to nedávám..</p>
<p>2.7. Pátek</p>
<p>Ráno vstáváme v půl osmé, sestra si jako vždycky dává s převlékáním  na čas, ale po osmé už sedíme na snídani. Snídaně pohodová, vzal  jsem si kus místního megahermelínu &amp; dostal jsem černý čaj. Přes noc  pršelo &amp; pořád prší, ale chvíli po odjezdu přestává. Už ve slušném  slunku dojíždíme do Basileje (takový pěkný český název a německy je  to škaredě Basel. Basilej je už ve Švýcarsku, na hranicích akorát  zkontrolovali počet pasů vs. počet lidí v autě a mohli jsme jet.  Značně v klidu.</p>
<p>V Basileji docela dost dlouho (dost dlouho aby všicni začali nervit  hledáma místo na parkování, nakonec najdem místo, taťka v nějaké cestovce  rozmění franky, aby byly do parkovacích hodin. Ale pak zjišťujeme,  že stojíme vedle jediných nefunkčních parkovacích hodin v ulici  &amp; nikdo kromě jednoho Itala neprojevuje snahu za parkování zaplatit.  Tak potichu mizíme, město moc pěkné, snažím se během hektického běhu  vyfotit některé domy, co se mi líbí. Taťka ve středu před dovolenou  rozflák notebook, tak mám na celou dovolenou limit jedné paměťovky.  Tj. 64MB - 209 fotek. Což je kriticky málo. Tak se snažím fotit na co  nejmíň záběrů. Normálně fotím mnohokrát &amp; doma si pak vyberu tu  nejlepší fotku.. Ale co už..</p>
<p>Po průletu Basilejí jedem dál, přejíždíme do francouzské části  Švýcarska - stavíme na odpočívadle &amp; tam kromě dvou francouzských  nápisů (jeden z nich na mailovém automatu) slyším ruskou písničku  v rádiu, v obchodě je Milan Kundera přeložený z francouzštiny do  angličtiny &amp; lidi mluví anglicky. Teda dost slabota, co se týče francouzštiny :).  Po dalších km &amp; km v autě stavíme v Lausanne, taky celkem pěkné městečko,  dosti chaotické, zase hledáme parkplatz &amp; stojíme v obrovitém parkovacím  domě (číslo B858, těch aut tam musely být fakt spousty). Sešli jsme  dolů k Ževenskému jezeru (Ženevu pak míjíme po dálnici, vodotrysk  se jenom mihne kolem), kde je spousta labutí &amp; taky nějaké kachny  s káčátkama, děsně milé :). Taky je tam spousta vrabců. Chytá mě  potřeba, jelikož jsem stáhl spousty jakéhosi multivitamínového nápoje,  tak končím na jakémsi městském záchodě, na zdi visí krabička na  použité stříkačky.. jsem celkem rád, že jsem tam nikoho nepotkal..</p>
<p>Pak už jedem zase dál &amp; dál, k sedmé začínáme hledat ubytování.  Sjíždíme z dálnice do jakési vesnice &amp; hledáme. Po šílené cestičce  dojíždíme do jakési pochybné části města, kde to nevypadá nějak  přespříliš důvěryhodně. Nějaká osoba nás na dotaz na hotel pošle  doprava, tak jedem doprava, ale hotel nikde, tak jedem dál &amp; hotel  nikde &amp; trčíme uprostřed jakéhosi města. Vůbec netušíme, kde jsme,  ale jedem zpátky na okraj města. V atlase hledám, kde to jsme  &amp; najdu město Chambérs. Relativně slušné město, vzadu v atlasu je  dokonce plánek. Kašna se slony, kolem které jsme projeli stojí v centru  :). Dobrý :). Zase stojíme &amp; hledáme jak dál, v těžce zapadlé venkovní  hospodě nám poradí směr, podle které najdeme hotel. Hotel tam fakt  stojí, první velký úspěch. Ale po cestě vidíme ceduli na hotel  Formule1, který máme doporučený, tak jedem dál. V Formuli se nám  nelíbí, tak jedem zase dál, podle rady místního recepčního - poslal  nás do hotelu Etap, což je prakticky to samé, akorát máme na pokoji  záchod &amp; sprchu.. Ale jinak je to těžce krabicový hotel. Povečeříme  &amp; pak už jenom hledím na BBC World zpravodajství &amp; zápasy v Sumó  na Eurosportu.. &amp; pak už je konec.. Je půlnoc &amp; já dopisuju dnešní  kousek textu.. &amp; už se mi chce docela spát..</p>
<p>3.7. Sobota</p>
<p>Snídaně = spousta malých plastových krabiček = marmeláda, med, máslo  etc. s houskou, ale chuťově vpoho &amp; zasytí. Opouštíme Etap &amp; valíme  do Grenoblu, kde je fascinující množsví starých promakaných domů  &amp; přes řeku je vidět domek na domku, každý jinak vysoký, křivé střechy,  super pohled. Nahoru na horu vede lanovka s kulatými kabinkami,  kam bych se asi bál vlézt. Jedem dál, stavíme akorát na svačinu  u dálnice, šíleně tam řvou cikády, záchod je hnusný &amp; hraje v něm  rádio s moderátorkou mluvící anglicky. Celkem nechápu. Sjíždíme  z dálnice (btw dálnice ve Francii jsou děsně drahé) pár kilometrů  před městem Agde. Do Cap d'Agde, což je konečná stanice dojíždíme  v půl čtvrté, vyzvedáváme klíče v agentuře Interhome &amp; po menším  problémech dojíždíme k areálu Agathes, což je spousta domků  oddělených nízkým plotem &amp; živým plotem nad tím. V každém domků je,  řekl bych, tak šest až osm bytečků. Nedokážete si to představit?  Viděli jste Mulholland drive? Vypadá to podobně (zezačátku mě to  až dost vyděsilo ;)) jako místo, kde Betty &amp; Camilla najdou mrtvou  Dianu. Naštěstí jsme u nás v domku nikoho nenašli. Byteček je celkem  malý, ale pěkný (akorát teče kávovar). Po nanošení nějakého toho  množství potravin a oblečení jsme se vydali na pláž. Pláž je asi  čtyřista metrů od domu &amp; je na ní šílené množství mušlí. Jediná  děsivá věc je mořský ježek, spokojeně ležící hned v jedné z prvních  mušlí, co jsme našli. Ale všichni tam chodí bez bot, tak to snad  bude v pohodě.. &amp; pak? pak už nic, pouštím staré písničky z noťasu  (Blue velvet, Sinatra, Pulp fiction OST etc) &amp; asi se večer zajdem  kouknout na Spectacolo pirotecnico (uh, teď mi ujela italština (při  vjezdu do města to tu vypadá nachlup stejně jako v Bibione)) -  ohňostroj..</p>
<p>4.7. Neděle</p>
<p>Ohňostroj nakonec buď nebyl, nebo minimálně nebyl vidět, což vyjde  dost nastejno. Ráno jdeme poprvé naplno do moře, sluníčk smaží &amp; moře  má 18°C, což je teda dost kosa. Po obědě všichni lemříme, všichni si  čtou, ale mě se nechce ani číst &amp; prakticky nic jiného nejde dělat.  V notebooku jsem našel Sidearms, docela dynamickou scrollovací akci -  typická pouťová videohra za padesátník. Ale po určité době mě to  přestalo bavit. Odpoledne je už moře o něco teplejší (což je asi blábol,  ale nemrazilo mě to jak ráno &amp; vzduch byl teplejší, tak mi to přijde  divné - ale to je celkem jedno). Po návratu z moře hrajem jedno kolo  Canasty, přičemž jsme se sestrou příliš veselí - Canasta je vážná věc.</p>
<p>Večer jdeme do města &amp; je tam opravdu tuna obchodů, kde mají především  oblečení (některé obchody se mi docela líbí, ale ceny tam jsou poněkud  jinde) a pak je tu spousta etnoobchodů, kde mají všechno od bambusových  zvonkůa bonga přes didgeridoo až ke katanám (v koženém pouzdře za 35E  ;)). Pak je tady taky obrovitý přístav se spoustou loďek..</p>
<p>7.7. Středa</p>
<p>Pár posledních dnů se mi nic nechtělo psát. Vzpomínky na tyhle dny se  tím asi zmiznou &amp; vznikne další bílé místo. Přemýšlel jsem proč, si to  tu vlastně píšu. Kdybych si to psal jako Juneau, abych si mohl někdy  vzpomenout, co kdysi bylo, tak bych to tu psal asi jinak. Protože  to nejpodstatnější (aspoň pro mně) vždycky vynechám.. &amp; ostatní důvody  (taky důvod proč vůbec vzniklo podnebí) jsou už v trapu.. Takže je to  buď jenom puzením ke psaní nebo touhou se zviditelnit. No, radši přestanu  kecat.</p>
<p>Včera se nestalo prakticky nic, trochu pršelo &amp; večer jsme se šli  projít &amp; na cestě pořád něco křupalo. Pak jsme přišli na kus cesty,  kde svítily pouliční lampy &amp; na zemi byly stovky hlemýžďů. Úplně  husté. Chudáci. Večer jsme pak ještě hráli karty...</p>
<p>&amp; dneska? Ráno byly docela pěkné vlny, dobře jsem se vymáchal.  Pěna stříkala vysoko - na okrajích písečné pláže je několik dlouhých  valů, které vystupují do moře - kamení navršené do výšky tří metrů  (na jedné straně dva takové valy &amp; kanál oddělují nudistickou pláž)  - &amp; vlny se tříštily že pěna stříkala přes ně. Pěkné.</p>
<p>Když jsme přišli na pláž odpoledne, byla voda už dost vysoko &amp; zaplavovala  první řady slunečníků v místech, kde jsou slunečníky s lehátky napevno.  Záchranáři chodili po břehu &amp; vyháněli lidi z vody, při velkých  vlnách nahodí červenou vlajku, což značí "plávání zakázáno". V itálii  nahodili černou vlajku, což značilo asi něco jako "myjeme si ruce" ;).  Takže jsme se jenom prošli po břehu (někde byly dokonce natažené  takové ty igelitové pásky jako zákaz vstupu do moře - ale vzhledem  k silnému větru to byl poněkud zoufalý pokus) &amp; trochu vysmažili  na pláži (slunečník odnesl vítr, tak jsme ho raděj zavřeli).  Večer jsme pak zašli trochu do města. Zase jsem si vzal pár fotek  (včera jsem jich taky pár vyfotil - při procházce jsme omylem  zabloudili nahoru nad skály nad mořem, což bylo docela kouzelné).  minuli jsme chystající se koncert (kdoví co to bylo) &amp; šli hrát  canastu.. Je 7.7. a je nádherný den &amp; já si už dost dlouho připadám  jako idiot (tuto větu berte jako naprosto vytrženou z kontextu,  může ji pochopit jen ten, komu je určena ;))..</p>
<p>8.7. čtvrtek</p>
<p>Vlny byly dneska ještě celkem pěkné, ráno jsme se vymáchali &amp; pak jsme  leželi dlouho na pláži, jsem celkem sesmahlý. Začalo silné vedro, doteď  bylo jenom teplo. Na pláži foukal vítr &amp; nesl písek na ručník i do  očí, což bylo nepříjemné. Tyhle věty jsou tak sterilní. Nu což. Odpoledne  jsme se zase smažili na pláži &amp; nakonec jsme se ani nešli koupat..  Ale vlny už zase pomalu mizí. Město začíná být plné aut, asi už začíná  sezóna - asi někde v okolí začaly prázdniny.</p>
<p>Odpoledne milý Frantík v sousedním apartmá začal brousit elektrickou  vibrační bruskou stůl. Přestal a přišel se omluvit, až když mamka  začala křičet "policié" :-). Husté.</p>
<p>Snažím se vyladit si jeden javaScript, který musím dodělat, než přijedu  domů, abych ho pak mohl rovnou použít. Zatím se mi daří hledat jenom  slepé uličky. Naučil jsem se používat vlastnost innerHTML, ale nakonec  mi asi k ničemu nebude. Pak jsem zjistil, že javaScriptem můžu měnit  v elementu prakticky cokoliv, kromě hodnoty class. Dokonce i id můžu  změnit bez problému. Připadne mi to jako blbost, ale nevidím, kde bych  dělal chybu. Potřebuju změnit několik vlastností ve stylu (konkrétně  width, height, min-height, overflow a možná ještě nějaké další) &amp; vypínat  je samostatně každou přes document.this.style.xx = "yy" mi přijde  ¨příliš brutální.. Ale nakonec asi nebudu mít jinou možnost :/..  Ještě to nemám natolik v malíčku. Pamatuju si, že jsem kdysi něco  podobného viděl v blogu u pixyho, tak to po návratu musím zkouknout..</p>
<p>Večer jsme šli daleko do města &amp; nafotil jsem pár fotek. Některé už teď  vím, že k ničemu nebudou, ale pro mě mají atmosféru. Po cestě jsme  potkali několik čechů - zatím jsme tu nikoho kromě Francouzů neviděli -  a jedny Rusy. Zajímavé. Němce jsme za celou dobu potkali jedny.  Po cestě městem hraje skoro v každé restauračce nějaká kapela, ve většině  je to klávesák + zpěvák (což občas může být taky super, ale tady jsem  nic extra neviděl. Ale v jedné z restaurací dneska byla (už tam byla  i minule) tříčlenná skupinka - kytarista, saxofonista &amp; týpek zavalený  vším možným - měl tam bonga, xylofony, rumbakoule &amp; kdovícovšechnoještě.  A zahráli Losing my religion od REM. Dokonale. Opravdu skvěle. &amp; pro  dnešek.. Všechno.. Zítra jsme tu poslední den..</p>
<p>10.7. Sobota</p>
<p>Včera byl poslední den v Cap d'Agde. Začíná sezóna a od dneška tam je  "ohňostrojový festival" - tuším šest dní s mega ohňostrojema. Taky  se to tam už začínalo docela plnit.</p>
<p>Místní mají šílenou zálibu v cikádách - prodává se spousta druhů  - keramické, pozlacené, cikády bzučící na senzor (když je těchto plný  obchod, je to docela schíza.</p>
<p>Poslední den jsme naposled prošli kousek Cap d'Agde, na notebooku  jsem si pustil Mercury Falling od Stinga &amp; bylo mi smutno. Ikdyž  už ani není po čem..</p>
<p>Ráno jsme vstali dřív, všechno sbalili, já si zašel koupit do obchodu  koupit pohled s levandulovým polem (je tu všude spousta levandule,  což je úžasné &amp; tenhle pohled měli jenom v jendom obchodě :)) &amp; k tomu  jsem vzal 4 místní dlouhé bagety do cesty. V půl desáté jsme vyjeli  pryč, vybloudili k domku Interhome, odevzdali klíče &amp; ovladač od brány  &amp; vyjeli pryč..</p>
<p>Cestou jsme udělali pár kiksů (jedna divně značená odbočka &amp; pak jsme  se vraceli deset kilometrů (což je ještě docela vpoho)) ale jinak jsme  do města, jehož jméno začíná na M, ale teď si nevzpomenu, jak se  jmenuje, ale je na pobřeží 1km od Italských hranic, dojeli docela  bez problému. Zastavili jsme se v Saint Tropez, kde se všichni fotili  u policejní stanice :). Jinak pohodové město. Cannes jsme viděli z  odpočívadla. Všude spousta palem, pěkné.</p>
<p>Stavili jsme na odpočívadle, kde bylo málo laveček, ale bylo velké,  tak jsme zapiknikovali na zemi &amp; pak k nám přišel malý buldok &amp; mile  se na nás díval. Po chvíli přišel ještě jeden pejsek, asi metr dvacet  vysoký, ale pak už si je zavolali zpátky. Francouzské bagety jsou  moc dobré.. Na této zastávce ještě stojí za zmínku "autentické"  dřevěné chýše s doškovou střechou - nicméně jeden dřevěný podpírací  sloup oprýskal - přesněji řečeno z něho odpadl beton a zůstal jenom  ocelový sloupek :).</p>
<p>No, takže do města M (viz výše), dojeli k hotelu Etap (po půlhodině -  v místě plánované cesty byla pěší zóna a další cesta nás zavedla  vysoko do kopce)(teď mě napadá, možná se to jmenuje Menton) &amp; v hotelu  nám řekli "full". Shit. &amp; co dál. Sedli jsme do auta &amp; jeli dál.  Přejeli jsme do Itálie, projeli dost šíleným městem hned za  hranicema (představte si stovky domů postavených na sobě, tak před  padesáti lety, některé domy vyhořelé, většina omítek rozbitých,)  rozbité okenice, kolos vysoký 100 metrů a široký aspoń čtyři sta,  děsivé, fakt) pak několik dalších měst vysoko na mostech (pohled  na spousty domků &amp; skleníků, které jsou osmdesát metrů pod mostem  je docela žaludek zvedající). Povečeřeli jsme u benzinky kde se válely  odpadky - projel nějaký autobus, tak je nebylo kam dávat. Jídlo  bylo ale dobré.</p>
<p>Pak jsme sjeli dolů &amp; objevili se ve městě.. hm,  podám si lístek, kde to mám napsané - San Bartolomeo al Mare - a začali  hledat nějaké přespání. Dojeli jsme před devátou &amp; většina hotelů  už měla zavřeno :/. Popjížděli jsme od jednoho k druhému a hledali,  kde bude volno. Zkoušeli jsme taky několik kempů - full. Hledali  jsme &amp; rodičům už tekly nervy &amp; při průjezdu přes jeden most se přímo  proti nám vyřítilo nšjaké bílé auto. Taťka strhl volant, ale být to  o vteřinu pozděj, asi bych si to tu dneska už nepsal.. Letos mám na  takové věci štěstí.. Naštěstí máme na autě jenom malý flek od  nárazníku. Doteďka se docela třesu. Nakonec jsme našli jeden hotel,  ale stál 75E na jeden pokoj, tj. 150E na noc.. Což je pálka, která  by asi zrušila jakoukoli finanční volnostzbytku dovolené.. Ale  když jsme obešli ještě pár full hotelů, vrátili jsme se.. Je tu  děsně draho &amp; potkali jsme se tu se Slovákem. Taky dobrá haluz.  Takže teď ležím na hotelu, hledím na klipy v televizi.. Zvenku sem  řve provoz, ač je půl jedné, venku jezdí spousty aut &amp; taky  policajti s naplno puštěnou houkačkou.. Super.. Ale už se mi chce  spát..</p>
<p>11.7. Neděle</p>
<p>Policejní auto s naplno puštěnou houkačkou nebylo zdaleka poslední auto,  které dotvořilo zatím na spaní nejhorší noc v nejdražším hotelu z celé  dovolené. Spal jsem od jedné do pěti se spoustou probuzení &amp; to jsem  byl ještě celkem rád. Místní snídaně byla tradiční kupka malých  plastových marmelád, nuget etc, ale čaj byl dobrý, tak se to dalo :).  Vyjeli jsme v devět, hlavně rychle pryč z toho města.. Bylo nějakým  způsobem nepříjemné, cizí. Vyjeli jsme na dálnici &amp; jeli &amp; jeli,  projeli jsme skrz Itálií, objeli Miláno (vcelku bez problémů co se týče  orientace na cestě, přestože taloši nemají číslované uscity (exity)  na dálnici, tak člověk necítí tu absolutní jistotu :), hranice do  Švýcarska, pohoda, zas ani nechtěli vidět do pasu, stačilo aby viděli,  že je vůbec máme.</p>
<p>OD italského hornatého pobřeží (tunel - vysoký most - tunel ..) se  krajina dost výrazně změnila přes italskou nekonečnou rovinu až zpátky  do hor, ale teďka celkem přátelských ve Švýcarsku (prostě mi přijdou  sympatičtější, neptejte se proč). Zastavili jsme se na parkovišti  v průsmyku San Bernardino, výhled fascinující, fotky snad nějaké  vyjdou aspoň trochu. Projeli jsme spoustou tunelů, ten svatobernardský  byl celkem děsivý (šestikilometrový, přes šedou mlhu bylo vidět uvnitř  tak dvěsta metrů &amp; po bocích blikaly světla, tísnivé), ale pak zas  krásná krajina, vodopády..</p>
<p>Zastavili jsme ve Vaduzu - Lichtenštejnsku (hranice zase vpoho),  super město, aspoň podle té chvilky, kdy jsme tam byli - zrovna tam byl  nějaký Filmfest, v Kunstmuseu byla výstava pozdní tvorby Andyho Warhola,  některé domy skvěle vypadající, prostě dobrý dojem :). Pak kličkama  kousek přes Rakousko do Německa, objíždíme východní cíp Bodamského  jezera, cílem je město Lindau, kde máme ubytování. Ubytování nacházíme  docela vpohodě, pension je zároveň restaurace (kde se teda stravovat  nebudem :), musíme koupit v nějakém Aldi (něco jako Lidl, trochu širší  sortiment) toustový chleba &amp; pojedem na paštikách (jinak je moc nejím,  ale teď mi i celkem chutnají :)).</p>
<p>Gasthof Seeblick je zajímavý tím, že z něj jde vidět až k jezeru  (malou špehýrkou mezi stromy, ale jinak je to asi jediný bod v okolí  odkud je vidět), bydlíme v horním patře. Zvenku je pěkný, hlavně zepředu,  vzadu je typická dílna, na práci v ní někdo rezignoval odhadem tak  před deseti lety, všechno se rozpadá, okna vybitá.. Ale vzadu je cítit  hnůj &amp; pobíhají tam tuři domácí, tak to tu má zdravý základ :).  Poslouchám Stinga (částečně se mi nechce měnit cédéčko &amp; částečně ho  pořád ještě chci poslouchat), je půl jedné &amp; jsem osprchovaný &amp; mám  umyté vlasy (už je nemám slepené solí, uvolnění) &amp; konečně jsem si  ostříhal nehty (asi jsem jediný člověk, který nesnáší mít dlouhé  nehty, ale jsem divný i v jiných věcech ;)) &amp; teď už chci spát.. Fakt  že jo, vstávám v osm..</p>
<p>12.7. Pondělí</p>
<p>Tak dobře jsem se od začátku dovolené nevyspal. Nemusím se bát, že  převrátím postel (ve Francii jsem spal na rozkládacím gauči) a  bylo ticho (úžasné ticho). Po ránu ještě dobrá snídaně, žádné plastové  krabičky, ale skvělá jahodová marmeláda, sýr &amp; měkký salám.. Pohoda..  Akorát prší. Po ránu venku dost slušně prší, vyjíždíme do Švýcarska,  cíl Sankt Gallen - město s úžasnou katedrálou (úžasné zdobení kostela  v kombinaci zlaté a nemocničně zelené barvy &amp; nádherné varhany) &amp;  knihovnou (kterou jsem ale viděl jenom na fotkách - vstupné 7E) &amp;  zajímavou starou architekturou (prosklené balkónky, některé třeba ze  sedmnáctého století). Sestra šla spíš po obchodech, kterých tam  byla taky spousta. Ale většinu doby pršelo, což byla celkem škoda.  Po návratu do Lindau jsme poobědvali na parkovišti (housky jsme koupili  společně s Toastbrotem z Hoferu (=Aldi v Rakousku)). Na parkoviště  jsme zase dojeli poněkud znervení, ale to už patří k cestě, když jsou  naši nerváci :).</p>
<p>Centrum Lindau leží na ostrově &amp; na tento Insel jsme se vydali odpoledne.  Težce zazobaná čtvrť, ve výlohách hodinky z pět tisíc euro, ale  jinak přátelské město. Akorát mi přišlo divné, že je na ostrově hlavní  nádraží :). Po cestě jsme potkali spoustu hudebníků - dva cellisty  jsme potkali dokonce dvakrát, protože strategicky měnili pozici -  byli super. Jelikož je to ostrov, tak tam byl taky přístav, kde  přistály během krátkého času, když jsme ho procházeli dvě výrazně  větší lodě. Hrdlo přístavu, kterým vjížděly dovnitř bylo šíleně  úzké &amp; ještě ty lodě točili nějakou vodní obdobou smyku, tak to vypadalo  akčně :).</p>
<p>Tak, a pak už jsme jeli domů, směr městská část Oberreitnau, zase  začíná pršet, zapadáme dovnitř, když jdu pro pár věcí, které jsme  zapomněli v autě, prší už silně (jak prase). Pak ještě kolo Canasty,  kus knížky &amp; spáát.. Doposlouchám Kryštofa, vypnu počítač &amp; bude  zase to dokonalé ticho.</p>
<p>14.7. Středa</p>
<p>400km. Včera jsme ujeli 400km - z Lindau k Rýnským vodopádům &amp; pak  do Luzernu + zpátky. Skvělý snídaně jako včera, marmeláda, mmmm..  Rýnské vodpády - fascinující množství vody, řítící se a tříštící  se v šíleném řevu přes několik ostrůvků, pod ostrůvky jezdí loď  s turisty, voda stříká, mele kámen, vítr bere pěnu a nese ji vysoko.  Množstvím i docela děsivé. Ale fascinující..</p>
<p>Pak dalších pár kilometrů, průjezd Zürichem, &amp; jsme v Luzernu.  Město je slavné svým dřevěným mostem Kappelbrücke, který ale vyhořel  v roce '93, je znova dostavěný, ale obrazy se doplňují pomalu..  Všude spousta japonců, někteří vypadají úplně jak z mangy :). Ale  potkal jsem jednoho, který byl skoro tak vysoký jako já. Uh,  šokantní. ALe v Luzernu není jenom most, taky nádherný Hofkirche  s obrovskými varhanami, které jsem si vyfotil.. Kdoví, co na tom bude  vidět. Snad něco jo, skvělé varhany. Prošli jsme kus města, všechno  tam bylo děsně předražené, občas se vyskytla příležitost na focení,  včetně Kappelbrücke odtud můžu mít tak 30 fotek.. Ale dochází místo  na kartě, musím promazávat..</p>
<p>Návrat zpátky, celý den po cestách prší, při prohlídkách se to  celkem klidní, na to máme štěstí. Ale na dálnici leje jak z konve  &amp; po návratu do Lindau taky. Večeře, Canasta &amp; spát..  &amp; dneska? 400km :) Už jsme za dovolenou najeli 4000km, což je dost  síla. Po ránu jsme si užili naposled parádní snídaně (kdoví jak  bude zítra, ale vypadá to taky dobře) &amp; vyjeli ven.. Zastavili  jsme se na nákup vítaného z dovolené pro všechny doma plus mínus  něco pro sebe.. z malého nákupu jsme tam nakonec zůstali asi dvě  hodiny &amp; vzal jsem si cédéčko Moloko - byl tam úchvatný obchod  s takovým množstvím cédéček, že brněnský Bontonland je legrační  obchůdek :). A cédéčka pěkně všechna, všechny Café del Mar, kompletní  diskografie Mobyho, Massive Attack etc etc etc.. Nakonec jsem  si vzal Moloko za 10E &amp; poslouchá se dobře :) (a na cdu jsou cool  alien-invaders-like kravičky :)). Vyjeli jsme dál  &amp; zastavili se ještě v hlavním městě rakouského státu Vorarlberg -  v Bregenzi - kde je obří pódium na jezeře speciálně pro hraní  West Side Story, vypadá to úžasně. Celkově vypadá Bregenz jako hodně  umělecké město, tam bych si aj ještě někdy zajel.. A na jezeře  byly kačeny &amp; kačátka &amp; jedno z nich nebylo černo-oranžové, ale  krásně sluníčkové (nesmějte se mi :)) :). Pak už jsme vyjeli  směrem na Salzburg, kde jsme někdy kolem sedmé dojeli do přátelského  zimmer frei s extrémně komunikativní paní domácí :). No, pak  večeře, žádná canasta - všici jsou unavení &amp; spát.. Dočetl jsem knížku,  je 00:05 &amp; už chci taky spát.. Zítra, vlastně dneska, vstávám až v  osm, pohoda..</p>
<p>15.7. Čtvrtek</p>
<p>Poslední den dovolené - kromě zítřejší cesty zpátky.. Prší. Snídaně  dobrá &amp; je jí spousta. čehož využívám. Prší, tak do poledne zůstáváme  doma &amp; po poledni vyjíždíme do Salzburgu. Parkujem po hradem, v  garážích vysekaných ve skále (dusno). Salzburg je úžasné město,  spousta památek, nahoře největší hrad v Evropě, v ulicích spousta  hudebníků, angličanů, japonců, Mozartových koulí &amp; nevkusných suvenýrů.  A taky parádní trika s nápisem "There are no kangaroos in Austria" :).  Salzburg prochodíme, vylezeme na hrad, ale začíná zas pršet, tak to  po třech hodinách balíme a jedeme zpátky.. &amp; doma hrajem Canastu,  večeře, televize (nějaký film se zběsilým happyendem.. nicméně celkem  příjemný, nebyla to tradiční superkravina).. &amp; zítra už touhle dobou  budu doma (respektive už dlouho doma. doma budu už dneska, je 0.39..).</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">juneau</span> |  <a href="http://reality-show.net">web</a> (v&nbsp;pátek&nbsp;23.&nbsp;07.&nbsp;2004,&nbsp;v&nbsp;02:13)</p>
<p>juhůůů... to bylo drsny, trikral jsem si vypalil zrak, nez jsem to precetl a ted uz vazne padam spat. <br>  <br> btw, nechybela ti vlastnost &quot;className&quot;? tou menim pres js class u elementu :) </p>
</div>
<div class="comment">
<p style="font-weight:bold"><span class="compredmet">className &amp;tc :)</span> | <span class="comname">Endlife</span> |  <a href="mailto:jan.martinek@post.cz">mail</a> (v&nbsp;pátek&nbsp;23.&nbsp;07.&nbsp;2004,&nbsp;v&nbsp;06:55)</p>
<p>:-) <br>  <br> hej, to mi v te francii nebyl nikdo schopny rict :) dik za tohle.. až přijedu, někde to upotřebím :) <br>  <br> nejak jsem tam opomnel napsat, ze dneskem pocinaje odjizdim &amp; vracim se az.. 1.8. - z letni filmove skoly v uh.. Takže se tu mějte krásně :) a teď nechci deset dní o počítači, programech, webech etc. ani slyšet.. </p>
</div>
</div>
