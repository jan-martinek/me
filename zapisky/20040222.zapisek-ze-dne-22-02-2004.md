---
layout: post
title: Zápisek ze dne 22. února 2004
date: '2004-02-22 17:00:00 +0100'
date_gmt: '2004-02-22 16:00:00 +0100'
category: nezařazené
tags: []
comments: []
---
<p>Neděle, maminka leží v nemocnici na JIPce, ale bude dobře. Sníh tvrdý, na cestách sucho. K obědu brokolice.  Vařená je dobrá, pečená je hnusná. K obědu byla vařená. Brokolice. Celý den pod mrakem. Se zásadní změnou  ve vizáži dost dobře může dojít ke změně myšlení. Uvolnění. Odhodlání. Některé věci člověka donutí změnit  si žebříček hodnot. Ale žebříčky jsou k ničemu, stejně po nich nikam nelezu.</p>
<p>Na půdě je tma. Na půdu lezu po žebříku, je tam tma, ale můžu si rozsvítit. Když rozsvítím, je na půdě  třeba komín a velká cihlová věc vekteré je občas vidět voda a vánoční stromeček a stará anténa a staré banjo.  Čárky jsou k ničemu a z jejich psaní bolí ruce. Slovo je souborem hlásek, má speciální význam. A hlásky se  dělí na samohlásky a souhlásky. Na půdě je taky malé okýnko kterým ven vychází drát k anténě. On je to kabel,  ale první mě napadl drát. Drát vede od hromosvodu. Ale ne na půdu, vede do země.</p>
<p>Je zajímavé, jak dokážu psát naprosto o ničem, když není moc věcí, o kterých bych chtěl psát. Teď bych  mohl třeba rozebrat slovo nesmyslný, pěkně po hláskách n-e-s-m-y-s-l-n-ý. Ale nechce se mi. Nemá to moc smyslu.  Resp. v tom nevidím žádný smysl. Ne ve smyslu slova smysl jako třeba vid, hm, zrak nebo sluch, ale smysl jako  v tom spojení &quot;dávat smysl&quot;. Nemá to smysl jako hodně jiných věcí. Stejně jako nemá smysl pokoušet  se měnit své myšlení. Psát patetické kecy a nalhávat sám sobě, že to všechno bude jinak.</p>
<p>Na konci každého odstavce je vhodné text uložit, aby se mi nesmazal, nic takového bych už asi nenapsal.  Zítra si vezmu neskafe. Nebo třeba dvě. Proč ne. Ale v automatu si navolím horkou vodu bez kelímku. Protože  vyndávat kelímek plný horkého kafe z hrnečku je dost o ústa. O ústa je to pak ještě jednou, když si spálím celé  patro v domnění, že je to už studené. Ale to už s kelímkem nesouvisí. Po cestě domů prší a je půl stupně nad nulou.  Mé chování je hnusné a absolutně neodpovídá mému.. sakra, jak to bylo.. vnitřní chování.. zítra máme zsv tak  se raděj podívám do sešitu. Ale až zítra. Teď se mi vůbe nechce vstávat. Až k večeři. Na večeři máme mít játra  se zeleninou na topinkách. Moc mi to chutná, ale teď nemám moc hlad. Dobrou chuť, pokud něco jíte.</p>
<p>No co už. Dělám na chatu na mgvfórum, zatím nic moc. Ale funguje to. Taky jsem si udělal nový banner. Na mgvfóru.  Vypadá to, že dostanu brigádu, tak uvidím co to bude. Ve čtvrtek jsem psal něco o tom, že se změním. Psal jsem  možná a už tehdy jsem věděl, že ne. Comme si de rien n’était. Je zbytečné si něco nalhávat, když jsem pořád  stejný tydýt. Ksakru! Teatrální gesta v textech nesnáším.. No, a než sleze sníh.. <small>ksakruuu...</small></p>
<p class="odsazeny">without you everything falls apart<br>  without you is not as much fun to pick up the pieces..</p>
<p>Všem čtenářům se omlouvám za ztracený čas. Zase někdy přístě. Hlavně: <strong>Mějte se krásně.</strong></p>
<p>Na webu je už asi týden nová bazooka, ale stáhl jsem si ji až ve čtvrtek a neměl jsem moc sílu tam psát něco  navíc, tak to píšu až teď. Stahujte na <a href="http://bazooka.wz.cz">bazooka.wz.cz</a>, uvnitř spousta knižních,  hudebních a filmových recenzí, obrovský nášup radioactive stormu a dost vražedný ElefantHead.. :--=).</p>
