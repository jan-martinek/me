---
layout: post
title: Zápisek ze dne 23. srpna 2004
date: '2004-08-23 17:00:00 +0200'
date_gmt: '2004-08-23 15:00:00 +0200'
category: nezařazené
tags: []
comments: []
---
<p>Brý den, desítky vrabců, červánky, ledový vítr, světla na ulici, pomalu přicházející podzimní chladno,  stromy kroutící se ve větru, toulavé kočky, barevné domky, spousta lidí, řasy v potoce.. Tohle všechno máte šanci  vidět, když se vybodnete na čtení tohoto příspěvku &amp; půjdete se kouknout ven (pokud toto čtete na PDAčku někde  v otevřené krajině, tak můžu akorát závidět :)). Pokud čtete dál, tak dík za vaše nadšení do četby mojich textíků.  Nevím, co mě táhne ke psaní, nevím, ale píšu a píšu. Tak dík :). Mno, to by pro začátek stačilo.</p>
<p>Dny začínají ránem, budík, budík, osm hodin, nahazuju přehrávač a zase se propadám do spánku. Budík - dík za  opakované buzení ;). Vstávám, čeká mě první den na chatě, balím do tašky pár základních věcí - boty, chleba, léky  pro taťku, foťák, mobil, klíče etc. &amp; vyjíždím směr chata.</p>
<p>Desetikilometrová vyjížďka bez snídaně v ranním chládku je naprosto fantastická, na konci ještě výstup na menší  kopeček.. Trocha snídaně &amp; začínáme něco dělat. Úkol je předělat podlahu balkónu. Taťka likviduje starý balkón -  trhá zhnilé fošny, shnilé podklady. Nejdřív vymanévrujem nové fošny na podkládky &amp; začíná impregnace. Impregnace  je mírně jednotvárná činnost bez konce - jelikož je to bezbarvé, není vidět žádný pořádný výsledek a navíc netuším,  kde jsem skončil :). Tohle za dopoledne zvládám, k obědu mamka dělá čínu s krůtím masem, mmm.</p>
<p>Mimo práci na balkónu ještě mamka se sestrou upravujou záhonky, takže vyvážím kolečka na kompost. Vybíhání svahu  se sklonem tak 30% s kolečkem v rukou a nazuvácích na nohou (+skvělá mokrá tráva) = adrenalinový sport. Po obědě  odjíždí taťka pro hranolky, na které se na konci bude podlážka přišrubovávat &amp; sestra dezertuje k nějaké kamarádce.  Mezitím prastarým Luxolem lakuju kovovou konstrukci - luxol je prastarý a značně zdrclý, ble. Taťkou nově přivezené  dřeva chtějí taky impregnaci, další natírání neviditelnou barvou :)..</p>
<p>Pak už jenom přišroubovat tyhle hranolky ke kovové konstrukci &amp; dnešní práce hotová. Ani jsem nemyslel, že toho  zvládnem tolik. Po večeři odjíždím zpátky domů, kde mě žíznivě očekávají květinky - dostávají dvě konve vody. A pak?  Nedošel mail s infem o serveru, tak na solidní práci rezignuju, chvilku na netu.. schluss.. hm, takhle suchý výčet  jsem už dlouho nenapsal (snad)..</p>
