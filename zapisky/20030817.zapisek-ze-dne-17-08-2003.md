---
layout: post
title: Zápisek ze dne 17. 08. 2003
date: '2003-08-17 17:00:00 +0200'
date_gmt: '2003-08-17 15:00:00 +0200'
category: nezařazené
tags: []
comments: []
---
<p>Tak jsem zpátky z chaty. Včera jsme vylezli na Filku - kopec, odkud byl tak úžasný výhled, že se to nedá popsat.  Bylo vidět od Zděchova přes Hovězí, Polanku až na Vsetín. To všechno během pěti minut. Ale nebyl bych to já,  abych neudělal nějakou ptákovinu, tak jsem si ráno nevzal lék proti pylové alergii, což se ukázalo jako pěkná blbost.  Takhle špatně mi už dlouho nebylo a ještě teď mě bolí hlava :(. Jsem závislý na nějakých odporných malinkých  bílých tabletkách, což mě teda ničí. Většinou se docela úspěšně snažím ignorovat všechny příznaky, ale tohle  mě teda dostalo. Humus.</p>
<p>V pátek jsem odvezl na reklamaci foťák :(. Začal úplně blbnout, nakonec přestaly úplně fungovat tlačítka.  Několikrát mi smazal obsah karty, tak jsem ho smutně odevzdal v obchodě. Připadám si bez něho jako bez ruky.  Nejhorší je to, že stál dva a půl tisíce, takže neseženu žádný schopný foťák i když mi vrátí peníze. Existuje  Umax AstraPix, ale ten je technicky ještě horší než můj bývalý foťák :(. Tak teda nevím. Teď ještě měsíc čekat,  než mi vůbec vyřídí reklamaci... Fujky. Nezbývá než doufat, že vyhraju v nějaké soutěži ;).</p>
