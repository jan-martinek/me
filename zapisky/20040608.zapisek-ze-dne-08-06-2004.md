---
layout: post
title: Zápisek ze dne 08. června 2004
date: '2004-06-08 17:00:00 +0200'
date_gmt: '2004-06-08 15:00:00 +0200'
category: nezařazené
tags: []
comments: []
---
<p>Při ukládání tohohle souboru jsem omylem napsal o rok starší datum (jo, furt píšu doma v texťáku, nemám rád  textarey).. Pro zajímavost jsem si ten rok starý spot otevřel &amp; koukám.. <strong>Tak dneska má tenhle web přesně rok  a půl..</strong> A teď nečekejte žádnou rekapitulaci, vůbec na ni nemám náladu - z dlouhé chvíle jsem si otevřel texťák,  že něco napíšu, ale teďka se vyrojil icq seznam, tak to tu budu možná trochu flákat - <strong>protože v určitý moment  přijde taťka a bude schluss..</strong></p>
<p>V neděli jsem se rozloučil &amp; díky mé posedlosti psaním mi jako správnému grafomanovi zbyly asi dvě minuty  na oholení se a převelečení a sprint k pomalu odjíždějícímu autu. Oholil jsem se za <strong>49 sekund</strong> a svým úchvatným  &amp; dokonalým Gilette Mach3 jsem se snad poprvé pořezal - netekla teplá voda, tak jsem v ledovém smahu sundal  třídenní porost - <strong>málem jsem si uřezal hlavu</strong> &amp; ani jsem si toho nevšim - akorát to děsně pálilo,  ale krev ještě nikde žádná, až pak mamka málem sebou sekla ;). Prostě brutální ;) Ale nakonec jsem to vysušil  kapesníkem a vpoho..</p>
<p>Ve filmáku nebyl Saša. Bylo tam lidí pomálu, stavil se akorát Beran &amp; pár další věrných filmákomilů  a tři těžce vykalení osoby v řadě přede mnou (moje místo je devátá řada, číslo 13, my fav place). Byl úplně  psycho předfilm - Romance z temnot - prakticky celé z pohledu člověka, který nevidí - vždycky byl jenom bodový reflektor  (ano, byl to animovaný film - animované plastovičky (plastové postavičky)) na místo, kde klepnul bílou hůlkou  - ale přesto úplně <strong>skvělý</strong> předfilm (od tvůrce seriálu Pane, pojďte si hrát). Jako hlavní film bylo polské  Ochranné zbarvení - též kvalita. Film z prostředí studentského studijního tábora o střetu idealistického mladého  profesora s tvrdým jádrem ;).</p>
<p>Pondělí.. co říct o pondělí? Vydal jsem se ven na kole s vědomím, že to nebude jednoduché, protože osmice  se mi plete do brzd &amp; mám tak solidní odpor i bez protivětru a dynama.. A nebylo to tak hrozné, bylo to ještě  mnohem hroznější, prostě <strong>osmice jak prase.</strong> Asi to fakt bude chtít vyměnit ráfek. Ale projel jsem se pěkně..  Konečně začíná být teplo - v těláku jsme hráli <strong>Fußball,</strong> taky bezva. Konečně praží slunko..</p>
<p>&amp; úterý.. co říct o úterý? Fyzika, sedmá osmá hodina, venku svítí slunko.. Vyjdu ven ze školy &amp; šílené  dusno.. Přijedu  domů, zapadnu ke compu, dodělám rutiny pro automatické generování jedněch stránek &amp; mezitím venku zběsilá  bouřka.. Aspoň, že dopoledne bylo pěkně a stránky o přechodu venuše přes slunce mají opodstatnění.. Začetl jsem  se znova do <strong>Hlavy XXII..</strong> vskutku šíleně skvělá &amp; skvěle šílená Buch. Jo, psali jsme slohovku z němčiny. Jestli  nebudu mít jedničku, tak je to nahouby. A jedničku mít nebudu, napsal jsem hroznou slátaninu. V poslední době  nemám štěstí na slohovky. Jo, tehdy z té češtiny to bylo za dvě - prý &quot;Docela zajímavé!&quot;, ale chyběly  mi čárky ve vložené větě. Búú..</p>
<p>Ode dneška už nic nečekám. Od zítřka jo. Ale to je každý den. A pak zas nic. Třeba :). Zajímavé, napsal jsem  smajla. A dokonce jsem se i usmál. Divné. <strong>Třeba.</strong> Zajímavé slovo.. no nic..</p>
<p><strong>Mějte se..</strong></p>
