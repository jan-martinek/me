---
layout: post
title: Zápisek ze dne 04. 04. 2004
date: '2004-04-04 17:00:00 +0200'
date_gmt: '2004-04-04 15:00:00 +0200'
category: nezařazené
tags: []
comments: []
---
<p>Dlouho jsem přemýšlel, jestli jít dneska do filmáku. Program jsem ztratil &amp;  na film, který se jmenuje Stvořeni k lásce se mi nechtělo jít sám. Nakonec jsem  šel &amp; nebyl jsem tam jenom sám, ale úplně sám - nikdo z kamarádů tam nebyl.  Ve své řadě jsem seděl úplně samotný. Úvodní přednáška před filmem byla tentokrát  dost šíleně dlouhá, ale nakonec to ani nevadilo. </p>
<p>Občas se objeví v FK předfilm,  tentokrát dvacetimitový ELFilm, který musím sehnat někde na cédéčku - Nothing  is cliche whent it's happening to you - úvodní citát mě celkem rozhodil, protože  to je citát od Maxe Payna, což je postava z akční počítačové hry - &amp; tatrankové  blues v 3d shooter stylu - titulek, který se objevil po chvilce, když už ti začínalo  být dost zajímavé byl divný. A předfilm byl skvělý. Byl to první film někoho, kdo  se jmenuje tuším Sommer (pokud je nějaká dokumentaristka Sommerová, tak je to její syn,  nevím, jestli to jméno nějak nesloním..)</p>
<p>Předfilm byl skvělý, přestal jsem litovat, že jsem se vypravil do kina &amp; teď jsem  tam dočista sám. A přišel film. Film hongkongského režiséra Wong Kar-Waie Stvořeni k lásce  byl, řeknu to hned na začátek, podle mně jeden ze dvou nejlepších filmů, co jsem  za poslední rok v FK viděl - společně s Mužem bez minulosti. Film byl o dvou lidech,  kteří si nedokázali říct, že se mají rádi. Provedení dokonalé, herci úžasní.</p>
<p>A scény byly dokonalé. Když něco fotím, tak potřebuju, aby tam byly kontrastní věci,  aby bylo vidět co to tam je &amp; udělalo to silný dojem. Ve filmu se to všechno hýbe,  tak není třeba. aby to všechno bylo perfektně natočené - postavy se pohybem proti  nekontrastnámu pozadí objeví. Ale tady byl každý záběr dokonalý. Kdyby se prezentoval  film jako výstavu s počtem fotografií délka filmu v minutách krát 60 krát 25, tak  by neměl nejmenší problém.</p>
<p>Film se odehrával v šedesátých letech v Hongkongu, z čehož vyplývají fantastické  interiéry a exteriéry - jestli jste viděli nějaké španělské nebo francouzské filmy, které se  odehrávají v &quot;normální&quot; španělském nebo francouzském prostředí (třeba  něco od Almódovara), tak si to dokážete představit. Vzorované tapety, opraskané  omítky na chodbách, kovové zábradlí, červené závěsy, mřížovaná okna, ranní a večerní  světlo měkce dopadající skrz okna do pokojů, noční město, rozmazaná světla, staré  taxíky, prostě dokonalé. A paní Čan neustále měnila své šaty, jedny fantastičtější  než druhé. Tohle bych chtěl na dévédéčku, kdybych měl dévédéromku.. Autor by s výstavou  fotek neměl problém.</p>
<p>K filmu hrála taky úžasná hudba - směs bluesových melodií &amp; nějakého komorního  smyčcového sboru ve vypjatých situacích, dokonalé, ale obávám se, že u nás sountrack  v distribuci nebude :(. Film byl vyjádřený jen v náznacích, výrazy obličeje, gesta,  cigaretový kouř &amp; deštník v dešti a dokonalá scéna v Kambodžském kamenném obrovitém  chrámu. Všechno neuvěřitelně uvěřitelné &amp; autentické &amp; dokonalé. Na čínské  závěrečné titulky jsem se vydržel dodívat do konce jediný z celého sálu..</p>
<p>Ti kdo neviděli, přišli o hodně, takový úžasný film jsem nečekal..</p>
<p>A co jinak dneska? Jo, vlastně - narozeninová oslava :). Jak vidno, film mě opravdu vzal.  Hm, jdu se osprchovat &amp; pak budu pokračovat.. Aaa.. Ráno bylo krátké &amp; brzo  přišel oběd, před obědem jsem se konečně na chvilku dostal k Živlu, některé články  jsou sice tentokrát trochu silné kafe, ale některé zas stojí za to, wow. Až to přečtu,  tak se snad vypíšu víc.. Poslouchám teď Algidance vol3, až na šílené jedovatou  pistáciovou barvu obalu a šíleně jedovatou fialovou barvu cédéčka je to parádní.  Příští měsíc má vyjít v U:mixu kompilace k fesťáku BigChill, už se těším.. Zrovna hraje  track #9, který je od Nieriky. Nieriku si zítra vezmu do školy &amp; koupím si konečně  nová sluchátka, ty pecky, co používám už 4 měsíce jsou strašné.</p>
<p>Narozeninový oběd byl výtečný &amp; dort ve tvaru medvídka mě potěšil :). Dárky  vyšly skvěle - mnohokráte již zmíněná Nierika, parádní triko Basik - bílé s modrým  pruhem a nevím-co-mě-tak-dostává-na-tom-nápisu-ale-je-skvělý velkým nápisem Basik  na přední straně, knížka web.design od Jakoba Nielsena, šedá šusťáková bunda a  od sestry konverzace do fr, rodiče chtějí, abych se domluvil na dovolené. Hehe.  je suis honza. To je tak všechno, co bych mohl zvládnout, safra, nemám výslovnost :(.  ta nová sluchátka. Hm, už nekoním -a v příčestí :). I'm proud of it :).</p>
<p>Po obědě jsem šel ke zpovědi, kde byla tuna lidí, tak jsem ve frontě ztuhl na  dvě a půl hodiny. Celkem síla. Ale pohodka :). A dneska už bylo úplně teplo! Už včera  jsem sledoval včeličky jak lítají kolem kočiček v ohromném počtu &amp; mají proč!  Tak jsem konečně oblekl kraťasy &amp; vyjel na kole, sice už nezbývalo moc času,  tak jsem skončil za Halenkovem &amp; čtvrthodinu házel žabky do splavu &amp; foukal  vítr &amp; voda z jezu lítala všude kolem &amp; všechno bylo mokré &amp; bylo krásně..  Nezbývá už moc věcí k tomu, abych mohl říct, že jsem tot šťastný. Ale to už si musím  nějak vyřešit. Často mám pocit, že to dokážu, ale pak to zas vyprchá.. Ale posunuju  se, úplně citím, snad jenom nedoufám, že scrolluju :).</p>
<p>Zítra to bude deset let, co si Cobain vystřelil mozek. Kurník, pět tisíc znaků..  Tak se mějte dneska &amp; zítra krásně &amp; pak ještě krásněj!!</p>
