---
layout: post
title: Zápisek ze dne 17. května 2004
date: '2004-05-17 17:00:00 +0200'
date_gmt: '2004-05-17 15:00:00 +0200'
category: nezařazené
tags: []
comments: []
---
<div >  <a href="%base_url%/assets/old-images/kopec.jpg"><img alt="skalka" src="%base_url%/assets/old-images/kopec.jpg"></a>  <a href="%base_url%/assets/old-images/zolik2.jpg"><img alt="Žolik" src="%base_url%/assets/old-images/zolik2.jpg"></a>  <a href="%base_url%/assets/old-images/zolik3.jpg"><img alt="Žolik" src="%base_url%/assets/old-images/zolik3.jpg"></a>  <a href="%base_url%/assets/old-images/zolik4.jpg"><img alt="Žolik" src="%base_url%/assets/old-images/zolik4.jpg"></a>  <a href="%base_url%/assets/old-images/stran.jpg"><img alt="stráň" src="%base_url%/assets/old-images/stran.jpg"></a>  <a href="%base_url%/assets/old-images/kytinka4.jpg"><img alt=":)" src="%base_url%/assets/old-images/kytinka4.jpg"></a>  </div>
<p>Jak jsem si včera umínil, tak jsem udělal, <strong>vylezl jsem si na kopec</strong> &amp; bylo tam krásně :). Žolik z toho měl taky radost,  jak je patrno z fotek :). Dokonce jsem ani nezmokl, přestože se situace párkrát vskutku nahnula ;). Vylezl jsem  na malý kopec, který máme prakticky za domem, jménem Skalka, v zimě je tam vlek, od letoška už talířkový. Ale svah  je to na mě celkem vražedný, tak jsem tam ještě nebyl. Ale teď je tam skvěle :). Naposledy jsme se tam se psem  váleli v zimě a to bylo přes holé stromy vidět až do Halenkova. Teď se výhled zkrátil, ale zase na druhé straně je  vidět až na cestu na Vsetín, která v zimě tak nějak zanikala :).</p>
<p>Nahoře stojí vysílač - vstup na žebřík zakázán - a konec vleku - vstup na konstrukci zakázán - vlek je skvěle  zatížený - asi by to mělo být nahoře nějak zakotvené, tak je na tom ocelovým lanem přivázaná spousta betonových  bloků, úlomků cihel, kusů rezavějících kovových tyčí apod. Husté :).</p>
<p>Ve škole dneska vpoho, poslouchal jsem K-Jah rádio z GTA3, na kterém je pár škrábanců, díky kterým některé písničky  dostávají úplně nový ráz :). Začetl jsem se do <strong>Metasaltatia</strong>, které je vskutku dobré, akorát jeho název u všech  vzbuzuje šok ústící v nezájem (nechápu &rarr; kašlu na to :)) | ale to mi až tak nevadí, aspoň mám u čtení klid :).</p>
<p>Nečekaně pokoněné písemky z chemie &amp; biologie mě docela rozhodily, ale ne tak jako <strong>totálně zesloněná</strong>  písemka z matiky ;). No, není každý den svátek :). Ale z matiky už jedničku na konci roku mít nebudu :(. Co se dá  dělat..</p>
<p>Ze školy jsem se vrátil brzo - panuje maturitní rozvrh &amp; všechno je rozhozené - dneska pouhých pět hodin  &amp; zítra taktéž - kdyby jsme zítra nepsali <strong>slohovku</strong> (kdoví co z toho vyjde, zatím mi slohovky celkem vycházejí (bohužel  zjevně nemají vliv na můj prospěch ;))) a <strong>zeměpis</strong> (to nevidím dobře), tak bych řekl, že je to  vpoho. Aspoň jsem doma už ve dvě. A stejně nic nestíhám. Po návratu z procházky jsem vytrhal dvě kolečka trávy (většinově kopřiv ;))  která rostla kde neměla (u plotu a mezi růžema (ano, tolik ostnů, áá ;))), která jsem expresně doručil slepicím  (které, jelikož jsou úplně blbé, utekly a za vydatné pomoci malé sestřenice byly zahnány zpátky do ohrádky :))  &amp; potom jsem s oběma sestřenkama <strong>plně docenil</strong> potenciál skladby Azataki od 100%C :) = bolí mě z toho všechno,  ale byla to sranda :).</p>
<p>Loučím se &amp; končím :) <strong>Mějte se krásně :)</strong></p>
