---
layout: post
title: PalmOne Wireless Keyboard Universal
date: '2006-09-15 17:00:00 +0200'
date_gmt: '2006-09-15 15:00:00 +0200'
category: nezařazené
tags: []
comments: []
---
<p>Tak, poslední zápisek na delší chvilku z tepla domova (dnes zvláště, poněvadž po výměněně jednoho radiátoru tatínek otestoval funkčnost topení &ndash; a topí to, okno do kořán a potím se), zítra se stěhuju na koleje. Je tu kolem chaos maximální, navíc se dneska měnil radiátor a vyvážel odpad, takže byl celý den docela zběsilý. Sbalený plusmínus jsem, až na tu tiskárnu, která mi tu leží na stole a ke které nemůžu najít paralelní kabel a pár dalších věcí, které se válejí kolem, a toho zbytku, na který jsem úplně zapomněl...</p>
<p>Ale než domov opustím, rád bych sepsal pár věcí o jednom pěkném kousku hardwaru, který mi přišel před nedávnem. A tímto kouskem je skládací klávesnice ke kapesnímu počítači <strong>PalmOne Wireless Keyboard Universal</strong>.</p>
<div >
<a href="/%base_url%/assets/old-images/palmkey_sbaleno.jpg"><img alt="klávesnice a pda v pouzdře" src="%base_url%/assets/old-images/palmkey_sbaleno.jpg"></a><br />
<a href="/%base_url%/assets/old-images/palmkey_slozena.jpg"><img alt="klávesnice a pda" src="%base_url%/assets/old-images/palmkey_slozena.jpg"></a>
</div>
<p>Na první pohled drobná černá krabička, na ten druhý už celkem solidní klávesnice.</p>
<div >
<a href="/%base_url%/assets/old-images/palmkey_vakci.jpg"><img alt="klávesnice a pda v pouzdře" src="%base_url%/assets/old-images/palmkey_vakci.jpg"></a>
</div>
<p>Po rozbalení vyskočí velmi pěkná klávesnice, kterou je možné připojit pomocí infraportu k pda. Dlouho jsem to považoval za znásilnění ideálů kapesních počítačů, ale teď jsem nadšený. Díky češtině od Sunnysoftu můžu psát (téměř) jako na normálním počítači (resp. na notebooku, což je mě normální počítač). Klávesnice je o něco málo menší než normální notebooková klávesnice a, až na umístění klávesy s pomlčkou a pár drobných změn, kopíruje mé oblíbené rozložení kláves (velký shift, malý enter), klávesy jsou nižší, než notebookové, ale hmatový dojem ze stisku klávesy je skvělý. Pro srovnání s notebookem:</p>
<div >
<a href="/%base_url%/assets/old-images/palmkey_pocitac.jpg"><img alt="pda vs. notebook" src="%base_url%/assets/old-images/palmkey_pocitac.jpg"></a><br />
<a href="/%base_url%/assets/old-images/palmkey_porovnani.jpg"><img alt="srovnání velikosti kláves" src="%base_url%/assets/old-images/palmkey_porovnani.jpg"></a>
</div>
<p>A k čemu je to dobré? Je to skvělý textový editor do kapsy. Možná to vypadá jako typická geekovina, ale není to tak, je to vskutku užitečné. Jsou tu dvě věci, které se dají považovat za nevýhody: a) malý displej b) absence znaků s AltGr (což je nejspíše softwarový problém). Kvůli tomuto se nedá rozumně s českým rozložením programovat (nenapíšu znaky jako &lt;$*#@&amp;|&gt; etc. a nevidím moc velký úsek kódu). Toto je ale jen opravdu úzká specializace při psaní textů. Malý displej jinak není problém &ndash; dá se nastavit větší písmo, na obrazovce je vidět dostatečné množství textu a displej je transflexní, takže mu nevadí ani sluníčko, které ihned zavraždí kterýkoli notebookový displej.</p>
<p>Jako textový editor pro normální použití (zapisování textů ze schůzek, porad a přednášek) je toto řešení ovšem zcela dokonalé. Já vím, to notebook taky, ale strčíte notebook do kapsy? A vydrží váš notebook 6 hodin trvalého psaní (5 hodin s mp3 na pozadí)? Startuje váš notebook za méně než jednu sekundu? (jablkáči teď důstojně pomlčí)</p>
<p>Prostě jsem nadšeným uživatelem. Těším se na reálné nasazení :)</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">juneau</span> |  <a href="http://reality-show.net">http://reality-show.net</a> (sobota&nbsp;16.&nbsp;09.&nbsp;2006,&nbsp;10:17)</p>
<p>Ha, tak ty ho mas taky? To by jeden nerekl. Mluvim samozrejme o tom popisovaci cedecek, ktery dela na prvnich fotkach dustojne krovi ;) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (sobota&nbsp;16.&nbsp;09.&nbsp;2006,&nbsp;13:24)</p>
<p>ve skutečnosti jsem fotil tu fixu, aby bylo vidět, že ta klávesnice za ní skoro není vidět :) <br>  <br> a taky je přeci prestižní ukázat všem, že vlastním tento úzce specializovaný nástroj :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">God.zilla</span> |  <a href="mailto:jaroslav@sedenka.cz">mail</a>  <a href="http://blog.sedenka.cz">http://blog.sedenka.cz</a> (neděle&nbsp;17.&nbsp;09.&nbsp;2006,&nbsp;15:33)</p>
<p>Take se mi doma par kousku vali, mame ho uz strasne dlouho (prodaval se v balenich po 4 kusech v ruznych barvach :-) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (neděle&nbsp;24.&nbsp;09.&nbsp;2006,&nbsp;22:44)</p>
<p>//aktualne: budou zapisky z prvniho skolniho tydne, jen co se to tu trochu uklidni a ja se dostanu ze skluzu. mejte se zatim moc hezky.. </p>
</div>
</div>
