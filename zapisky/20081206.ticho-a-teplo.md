---
layout: post
title: Ticho a teplo
date: '2008-12-06 01:59:22 +0100'
date_gmt: '2008-12-05 23:59:22 +0100'
category: kolem
tags: []
comments:
- id: 9219
  author: suchosch
  author_email: suchosch@suchosch.net
  author_url: http://suchosch.net
  date: '2008-12-06 19:50:40 +0100'
  date_gmt: '2008-12-06 17:50:40 +0100'
  content: a jakou máte verzi? Windows Plasta?
- id: 9239
  author: soooc
  author_email: cz.soooc@gmail.com
  author_url: http://soc.borec.cz
  date: '2008-12-07 00:05:25 +0100'
  date_gmt: '2008-12-06 22:05:25 +0100'
  content: "4suchosch: cos cekal? Windows DrevO ? :)\r\n\r\nTen pan ma mluvu jeste vcelku vytribenou :)"
- id: 9251
  author: Jan Martinek
  author_email: jan.martinek@post.cz
  author_url: http://jan-martinek.com
  date: '2008-12-07 13:52:42 +0100'
  date_gmt: '2008-12-07 11:52:42 +0100'
  content: "Máme Windows Plasta classic, ale já třeba čekal Dřevo - vzhledem k tomu, že máme relativně starý dům ve vcelku pěkné ulici. Ale nejspíš je Plasta protihlukovitější než Dřevo a dům obyčejnější, než jsem myslel.\r\n\r\nad pán: No, nevim. Minimálně se ve svém mluveném projevu hodně opakoval."
---
<p>Přišel prosinec a na privátu, kde bydlím, nám přišli vyměnit okna. Původně měla být nainstalovaná někdy v polovině září - ale občas se to prostě nestihne, znáte to. Takže prosinec.</p>
<p>Jemně jsem šokoval pány pracanty tím, že jsem se rozhodl pracovat s nimi. Oni instalovali Windows, já jsem zůstal u OS X a dodělával jsem si nějaké to programování, co dlužím už nějakou dobu. Pánům jsem uvařil kafe a jednomu z nich na jeho milý dotaz ("Kde tu k***a, p**a mate nějakej slušnej kohoutek?") ukázal koupelnu, neboť potřeboval vodu do omítky. Teplota v pokoji se však po rychlé demontáži rámů (pomocí děsivě velkých kladiv a kotoučových pil) blížila teplotě venkovní (1 stupně Celsiova) a začaly mi po hodince tuhnout prsty a mízní uzliny. Dotáhnul jsem úpravy, odeslal jsem report na ICQ a utekl se schovat.</p>
<p>Po vylezení z úkrytu nás se spolubydlou Vítkem (ostatní zbaběle prchli) čekal pohled na krásná nová okna, pána, který nám osvětlil základy jejich používání a decentně nás upozornil na pomalu zasychající silikon ("Teď na to tři čtyři hodiny simvás k***a, p**a nešahejte.") a hrozný nepořádek vůkol. Pán se s námi rozloučil ("To po mě k***a, p**a nechtějte, abych to tu uklízel. Nashle!") a my se dali do uklízení. Všudypřítomný prach jsme jemně vytřeli, kde se dalo, otestovali nepoužitelnost vysavače a vrátili se ke klasické smetáčkové metodě (po prubnutí sousedů a pár známých, kteří vysavač nemají, či nemají použitelný).</p>
<p>Nebýt masivní kávové skvrny, o které nám páni neřekli, byla by naše radost z nových odhlučňovacích a nejspíše i lépe těsnících oken naprostá. Ale i tak jsem rád, že to máme za sebou. I ta auta jsou teď tišší.</p>
<p>Moudro Otce Fourata pro dnešní den: když měnit okna, tak v prosinci. Člověk jen nyní ocení ten rozdíl mezi "mít okna" a "nemít okna". Teď už zbývá jen je umýt.</p>
<p>Pozn.: pokud na vás tento spot působí jako vymezení se vůči argotem hovořící skupině obyvatelstva, ať si. Jsem jen diskursivní funkcí!</p>
