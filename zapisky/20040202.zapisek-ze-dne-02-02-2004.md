---
layout: post
title: Zápisek ze dne 2. února 2004
date: '2004-02-02 17:00:00 +0100'
date_gmt: '2004-02-02 16:00:00 +0100'
category: nezařazené
tags: []
comments: []
---
<div >  <a href="%base_url%/assets/old-images/svetla.jpg"><img alt="auto" src="%base_url%/assets/old-images/svetla.jpg"></a>  <a href="%base_url%/assets/old-images/cerno.jpg"><img alt="mlha a tma, 13:30" src="%base_url%/assets/old-images/cerno.jpg"></a>  </div>
<p>Občas se všechno rozsype. Rozsype jak dlouho skládané puzzle s obrázkem horské  krajinky s kýčovitě zelenou trávou a modrými ledoovci, rozsype jak sáček  čínského čaje, rozsype jak domeček z karet, rozsype jako okenní  skleněné tabule. Všechno se rozsype, střepy jsou všude, lesknou se na zemi, a  před domem už nám nainstalovali nové světlo. Je nějaké extra, svítí modře,  ale už nesněží, tak se ven nedívám. Ve škole se mě dvakrát během jednoho dne  zeptali: proč tak smutně? Proč ne, každý má právo na svou náladu, ne? I když…  vlastní špatnou náladou kazím náladu lidem okolo, čímž je poškozuji, což  bych neměl, protože tím prakticky omezuji jejich osobní svobodu. Tudíž špatná  nálada je trestná..</p>
<p>Ležím v posteli, odvykl jsem životu na oranžovobílém Coldrexu, Echinaceových kapkách a  modrém Nasivinu, ale nemůžu polykat, mám plný nos a hlava se snaží s nechutně slizským  mlasknutím explodovat a zašpinit odpudivou břečkou všechny plakáty Concordu, Froda  a Rei. Užívám začínajících prázdnin ve velkém stylu a když mě zrovna tolik nebolí  hlava, poslouchám Boatman's Call od Nicka Cavea..</p>
<p>Vysvědčení dotáhlo to všechno co se kolem mně děje k dokonalosti, konečně jsem  se dočkal opovržení i doma.. Během pátku, kdy jsem ještě relativně dokázal usedět  na židli, jsem dohrál celý Quake I až na závěrečného bosse.. Nekonečné otupění  v rytmu neřízených raket a paranoiu způsobující hudby od Nine Inch Nails mi  celkem bodlo, už jsem pořádnou hru nehrál delší dobu (asi tak dva roky?)..</p>
<p>Dnešní blognutí není moc dnešní, protože ho píšu už skoro týden, nejdřív jsem  napsal sedm stránek ve wordu, které jsem v sobotu večer obřadně smazal a zbyl  z nich první odstavec a zbytek už zase píšu tři dny.. Nějak se mi to nedaří :(.</p>
<p>PAUZA 20 hodin. Od příště budu psát nějak jinak. Jinak zkoukněte fotky, co jsem  dneska vyfotil po cestě na poštu, kam jsem byl poslán, už jsem celý den neležel,  ale je mi blbě a venku je pořád hnusněj. Prší do sněhu a všude je břečka. Hnus.</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">Kaoru</span> | (3.&nbsp;02.&nbsp;2004,&nbsp;v&nbsp;19:44)</p>
<p>Sorry, jak jem ti napsal ať mě prozvoníš no a pak začal na compu pracovat otec a zkončil až o půlnoci takže jsem se pak na net nedostal. Chtěl jsem se tě zeptat jestli bys zítra nešel do na squash a potom do čajky když už nás jde víc ale potom co jsem si přečetl včerejší blog si myslím ,že nejsi ve stavu kdy by jsi šel. No ale stejně pokud se dnes ještě dostaneš na net a budeš chtí zítra jít tak mi napiš SMS a já ti zítra zavolám. Jo a to prozvoněí na pevnou linku chápu ale málem jsem byl zapleštěn protože to málem vzbudilo mojí sestru :). No nic měj se a užívej si prázdnin... lip než do teď. Kaoru </p>
</div>
</div>
