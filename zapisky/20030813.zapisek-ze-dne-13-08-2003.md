---
layout: post
title: Zápisek ze dne 13. srpna 2003
date: '2003-08-13 17:00:00 +0200'
date_gmt: '2003-08-13 15:00:00 +0200'
category: nezařazené
tags: []
comments: []
---
<div >  <a href="wallpaper.php"><img alt="zdravka" src="%base_url%/assets/old-images/zdravka.jpg"></a>  </div>
<p>Před pár dny jsem udělal na své Skálomašince (rock-machine) osmici zadního kola, tak jsem ji odvezl na Vsetín.  Ve všech servisech mají absolutně plno nebo centrování kol neprovádějí. Nu což. Šoupl jsem to ke kámošovi  do garáže, že to tam hodím pozděj. A dneska odjíždím na chatu (chata={příroda, pohoda, klid, odpočinek, nuda}),  kde pobydu až do neděle... Doufám, že si aspoň dostanu možnost šlohnout tatíkovo kolo, protože cesta je klikatá  a vždycky je mi z cesty autem špatně (a to je to slabých 10km) :(. Chudák moje kolo stojí kdesi v garáži,  pokud ho už ovšem kamarád (Saša) neprodal.</p>
<p>Hrdina byl fakt dobrý. Pro neasijský trh je kratší, což osobně považuju za škodu. 30 minut vystřižených  sice nebylo nějak zvlášť patrných, ale určitě se to na některých postavách podepsalo. Pokud máte podobné filmy  rádi, tak se určitě někde podívejte. btw: po dlouhé době jsem velmi ocenil titulky - čínštinou totiž nevládnu :).</p>
<p>V dlouhém odpoledni jsem se zase vrátil, snad naposledy, k natírání kůlny, ještě byl prý špatně natřený strop.  Tak jsem to dodělal a jsem celý bílý. Je to hnus, nejde to dolů. Fuj.</p>
<p>Jo, ještě jedna věc. Určitě se všichni podívejte na film Pohár na ČT2, ve čtvrtek 21:50 - komedie  natočená tibetským lamou o mnichovi, který žere fotbal - aby viděl mistrovství světa, musí v kláštěře  vysvětlit co to je ten fotbal. První film v tibetském jazyce. Uvádí se v originále s titulky.  Po dlouhé době jsem si našel v televizi film, který bych chtěl naprosto úplně moc vidět, a zrovna  odjíždím pryč.</p>
<p>Loučím se a končím. Na dnešek ohlášené návštěvy nedorazily, tak všemi opuštěn a zavržen mizím na chatu.  Třináctého jak vyšité. Objevím se možná v neděli večer. Mějte se krásně.</p>
<p>Poslouchám cédéčko Dans mon &Icirc;le od Lisy Ono. Krásná písnička je La derni&egrave;re valse, ale text  bohužel nemám, protože francouzsky nerozumím skoro nic, tudíž opsat text je v tomto případě nadmíru složité,  a navíc je to japonské album, tudíž shánění textů je problém :(. Ještě to pozděj zkusím, ale nevím.</p>
<p>4all: nahoře vidíte nový wallpaper. 4ZnamaNeznama: hoď mi to na mail, hned jak přijedu se podívám.</p>
