---
layout: post
title: Takový obyčejný den
date: '2008-12-08 23:46:55 +0100'
date_gmt: '2008-12-08 21:46:55 +0100'
category: kolem
tags: []
comments:
- id: 9312
  author: Jenda
  author_email: jan.perla.jr@gmail.com
  author_url: http://jenda.name
  date: '2008-12-09 01:56:24 +0100'
  date_gmt: '2008-12-08 23:56:24 +0100'
  content: "Jaktože vše ostatní linkuješ a nás ne? ;)\r\nhttp://ptakludvik.zurnalisti.cz/happening\r\nKaždopádně
    moc díky za fotky. Jsou k vidění na http://galerie.zurnalisti.cz/picture.php?/168/category/4"
- id: 9600
  author: Pavel Šíma
  author_email: sima.pavel2@gmail.com
  author_url: http://aubblog.fsspodcast.cz
  date: '2008-12-17 00:46:19 +0100'
  date_gmt: '2008-12-16 22:46:19 +0100'
  content: Kolego, koukám, že v Brně taky žádná nuda. Přísáhám, že jsem nápad od tebe
    neodkoukal. Stejně to máš lepší, protože já jsem si svým kompakťíkem dokumentovat
    netroufal.
- id: 9601
  author: Jan Martinek
  author_email: jan.martinek@post.cz
  author_url: http://jan-martinek.com
  date: '2008-12-17 01:09:19 +0100'
  date_gmt: '2008-12-16 23:09:19 +0100'
  content: Kolego, musím říct, že od tebe bych kopírování nečekal. A co já musím vynahradit
    obrázky, zvládáš v textu :)
---
<p>Dnešek se vcelku vydařil. Ráno přednáška (+ především diskuse) Magdalény Vašáryové o slovenské politice, EU, Rusku, mezinárodní politice, historii, plynu, beletrii, Babičce a dalších tématech. Děkuji <a href="http://www.iips.cz/">naší milé studentské sekci IIPS</a>. Ještě více se těším na přednášky ruských politologů, které se u nás na fakultě konají ve středu.</p>
<p><img src='%base_url%/assets/wp-uploads/2008/12/dsc_2649.JPG' alt='Magda Vašáryová' /></p>
<p>Následně jsem dělal na prezentaci do školy, a volá mi vedoucí katedry - že prý u nás pořádají něco nekalého a určitě budu vědět, kdo v tom má prsty. Věděl jsem a zrovna jsem si přečetl stanovisko k akci od vedení fakulty. Kontroverzní a potenciálně nebezpečný happening si naplánovali naši Přátelé ptáka Ludvíka. Nakonec vše dopadlo dobře, nikdo nikoho nestřílel, nikdo nebyl v panice ušlapán ani zastřelen dozorujícími kordony Policie ČR.</p>
<p><img src='%base_url%/assets/wp-uploads/2008/12/dsc_2704.JPG' alt='dsc_2704.JPG' /></p>
<p>Na obrázku výše si kolega <a href="http://jenda.name/">Jenda</a> hraje na Sametovou revoluci, nicméně nezáviděl jsem mu jeho pozici o chvíli později, kdy měl za sebou několikasethlavý dav a procházel městem. Jenda si to nejspíš užil, ale dav za jeho zády často ukazoval, jak vypadá davové chování. </p>
<p><img src='%base_url%/assets/wp-uploads/2008/12/dsc_2789.JPG' alt='dsc_2789.JPG' /></p>
<p>O akci docela výrazně psal brněnský <a href="http://zpravy.idnes.cz/studenti-brnenske-zurnalistiky-kvuli-kritice-nasili-vyrazili-do-ulic-1md-/brno.asp?c=A081208_192707_brno_dmk">iDnes</a> i <a href="http://brnensky.denik.cz/zpravy_region/obrazem-brnem-prosel-pruvod-odpurcu-zbrani20081208.html">Rovnost</a>, na iDnesu článek vydržel celý večer jako otvírák.</p>
<p>Pak jsem stihl konec divadelního představení, které jsem už jedenkrát minul - před půl rokem na LFŠ. Náš Islám od Divadla Feste. Celý jsem stihl alespoň krátký rozhovorový dokument o konvertitech k islámu v Brně.</p>
<p><img src='%base_url%/assets/wp-uploads/2008/12/dsc_2878.JPG' alt='dsc_2878.JPG' /></p>
<p>A pak jsem se odebral praktikovat vlastní fundamentalismus :) na studentskou mši, kterou sloužil <a href="http://www.jesuit.cz/clanek.php?id=307">P. František Lízna SJ</a> - a byl to zajímavý a velmi veselý zážitek.</p>
<p>Nu, a teď jsem si vzpomněl, že ještě nemám hotovou filosofii. Hurá na to.</p>
<p>(Ne, za tento článek mi fakulta nezaplatila. Příště už to snad bude lepší.)</p>
