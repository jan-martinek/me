---
layout: post
title: KB alert!
date: '2008-05-19 22:37:30 +0200'
date_gmt: '2008-05-19 20:37:30 +0200'
category: kolem
tags: []
comments: []
---
<p>Mám dneska šťastný den, či co. Jsem potřeboval vybrat nájem z bankomatu, zamířil jsem na Českou, bylo sedm večer, dveře zamčené. Dal jsem kartu do čtečky a dveře... nic. Druhou kartu... nic. Ještě jednou první kartu, pak jsem to vzdal. Chvilku jsem řešil další záležitosti ve městě a ve tři čtvrtě na osm jsem sedl na čtyřku, s tím že vystoupím na Šilingráku a skočím si do bankomatu na Svoboďák. </p>
<p>Potkal jsem v šalině kamarádku, tak jsem dojel až na Hlavák (tyhle -ák zkratky jsou ve psaném textu dost hrozné!), že vyberu tam. Bankomat zrušený, vždyť jsem to věděl! Tak jdu k Tescu, kde jsem vybral v pátek ráno, než jsem jel domů. Bankomat zrušený! Rekonstrukce Tesca. ČSOB bankomat má u sebe lístek, kde najdu nejbližší jiný stroj, KB bankomat zmizel beze stopy.</p>
<p>Tak jsem se krásně prošel od Tesca přes Svoboďák, kde mi ta skrblická mašina konečně vydala peníze, a hurá domů. V kolik jsem dojel domů? 20.45. Uf.</p>
