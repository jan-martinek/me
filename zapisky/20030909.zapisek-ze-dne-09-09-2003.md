---
layout: post
title: Zápisek ze dne 9. září 2003
date: '2003-09-09 17:00:00 +0200'
date_gmt: '2003-09-09 15:00:00 +0200'
category: nezařazené
tags: []
comments: []
---
<p>Zase po třech dnech, kdo si má všechno pamatovat :). V neděli byla standartní neděle, nicméně,  když jsem v půl jedné v noci ze soboty na neděli slezl dolů do obýváku, bylo mi sděleno, že se "přece <span style="font-weight:bold">nebudu</span>  dívat ve školním roce v noci na televizi" - tak jsem proflákl Anděla i klipy a to jsem se těšil natolik,  že jsem si v programu na netu našel co tam bude. Tak jsem celou noc stávkoval - usnul jsem až někdy  kolem půl sedmé ráno :). Jelikož mi noci moc spánku nedopřejí, vypadám jak sleduji na tvářích kolemjdoucích  asi poněkud nevyspale (no, svěžest asi ze mě netryská, ale kdy tryskala, že. (padáá sníh, na všechny padáá snííh...)).  Přes noc jsem konečně přečetl pár stránek knížek a naučil se němčinu, kterou jsem poté v pondělí úspěšně zeslonil  (to jako zkonil, ale mnohem víc) - v neděli jsem vyráběl smajlíky do fóra, takže teďka by mělo být funkční (v rámci  možností (celý včerejší a předvčerejší večer jsem strávil u ladění fóra, tak jsem nemohl ani blognout (to  mi taky připomíná, že včera měla svátek Mari(hu)ana :)(zase závorek, že by se z toho jeden... (a padáá sníh,  padáá sníh (mé psycho nálady nepochopíte, musím se přece něčím <span style="font-weight:bold">uklidňovat</span>)))))) jé, to je fakt ještě  mnohem víc závorek, než jsem čekal (je vidět, že pracuji s textem ;)) - abych přešel tak pěkně pomalu k dalšímu  dni - matně si vzpomínám, že to bylo tuším pondělí - v těláku jsem si spolu s dalšími dvěma vytrvalci (<span style="font-weight:bold">Uher &  Zutt</span>, musím je tu napsat, ať je vidět, že jsou machři :)) zaběhl až do Ústí, což po nedávném běhu na Vsetín za účelem  získání mého kola, nebyl až moc problém, nicméně jsem si nevzal nejlepší ponožky, tak trpím s puchýřem velikosti  několika mexických dollarů ;) - jo a po cestě zpátky do školy jsem viděl opravdu masivní ryby v řece, úplně moc velké  rybky - psaní bez čárek a teček a podobných věcí je zajímavé - ale přehledné to asi zrovna není, že? -  po navrácení jsem zjistil důležitou informaci - nové dveře do školy NEBZUČÍ (to jen tak pro ostatní chovance našeho  ústavu) když se mají otevřít, tak jsem se do školy málem nedostal. Ha, teď jsem si všiml, že není středa, nýbrž úterý  a v šoku jsem udělal tečku :). S broučky je konec. Je po broukách. Brouci se nekonají. (Matoucí kulturní fsufka)  V odpoledních hodinách jsme s kámošem Marou vyplánovávali akci, kterou mají dostat za odměnu letošní tříkráloví  sběrači charity, což bude asi celkem maso, jelikož to bude asi veeliká rychlovka (nemůžu se nezmínit (to aby se na to  čistě náhodou nezapomnělo :), že mi kámoš (díky mým vědomostem) slíbil, že na mém pohřbu mě učiní <span style="font-weight:bold">čestným Lvíčetem</span> :)  (už mě napadlo, že bych mohl napsat, jak se už těším, nicméně by to mohlo působit morbidně, že)) - akci jsme naplánovali  - je tam dokonce velice realisticky zpracované minové pole (dvě pěkné milé kravičky na pastvě) a velice masivně  vyděšený řehtající kůň (chudák, uň jeden) - parádní kulisy (jen doufám, že toho koníka z té spousty lidí neklepne  pepka). Tak. To by bylo pondělí :). Po večerech se snažím vyřešit problém s Mozzilou, která mi bere výšku divu  jako naprosto ultimátní hodnotu ikdyž nastavím overflow:visible, stále to dělá nesmysly, což mě teda dosti štve.</p>
<p>Hm, právě jsem se vrátil z večeře, již brzy dostanu na počítač časovač, který mi ho v deset večer automaticky  vypne, musím říct, že takové starosti o mě, to má člověk prostě až pocit, jako by byl ve vatičce. Asi se v té  vatičce brzy udusím. Shit. No nic, kde jsem skončil - jo, pokuším se to nastavit, a furt to nejde. Jo, tam jsem  skončil. A je to teda dost na palici. Pokud někdo víte o tom, proč se mi to může dít, určitě icqákněte. Pondělí  jsem už ukončil (ještě musím podotknout, že byly kovbojské fazole, jedno z nejlepších jídel v naší jídelně (má  to výraznou, opravdu výraznou (a to ve vývařovně) chuť, fakt dobrota)) - tak se vrhnu na úterý. Jo, podle  nejnovějších zjištění je úterý dnešek, takže co se vlastně stalo dneska - celkem nic. Co já si nezapíšu, to  si nezapamatuju. Až na to, že Pribina v Nitře založil Jogurtárnu a jakýsi Mojmír (jak říkají rodiče takovému  malému Mojmírovi? Mojmíku?) se mu to pokoušel urvat a tak se Pribina sebral a založil si novou kděsi  (kděsi? to bude asi nějaké dědictví od babičky z Karviné ;)) úplně  jinde. To bylo tuším něco z dějepisu. Po dějěpise následovaly ještě dvě přeukrutné hodiny fyziky, kde jsme  1) přepisovali řád z prvních stránek našich sešitů na další stránku (takže všichni mají <span style="font-weight:bold">dva identické</span> řády  v sešitě (a to jsem to kdysi ještě opisoval nějakému fyzikářovi na počítači (pan profesor je tak trochu dogmatik,  řekne se "první hodinu opsat řád laboratoře", tak si to prostě opíšeme, hm)(víte jak se provádí aktualizace  řádu laboratoře? - přepíše se znova na počítači s novým datem...)) a 2) jsme počítali příklady na základě  rovnic, které jsme probírali posledních 14 červencových dnů, takže já jsem tam ani nebyl a ani většina ostatních  neměla ani šajnu co s tím vlastně dělat ;) - po takových hodinách se člověk cítí skleslý, ale o přestávce jsem  si pěkně poseděl na chodbě, uvolnil jsem se, tak jsem dokonce ani v druhé hodině neumřel (jak jsem původně  očekával). <span style="font-weight:bold">Super :)</span>. Jsem si říkal, že když se dovalím domů (jsem byl ve škole na kole) už vy čtyři, tak konečně  něco zvládnu na počítači, ale přiřítil se zbytek rodinky a tak už je zas půl osmé a já nemám skoro nic udělaného,  až na pár věciček v grafice webu, který se teď snažím vyrobit co nejhezčí. Zatím to docela funguje, ale čekal jsem  víc :). Pro dnešek úplně stačí - pokud je toho až moc, tak nadávejte :).</p>
