---
layout: post
title: Nesnáze při kupování klávesnice
date: '2007-05-25 17:00:00 +0200'
date_gmt: '2007-05-25 15:00:00 +0200'
category: kolem
tags: []
comments: []
---
<p>Rozhodl jsem se investovat do svého zdraví a pokouším se zakoupit několikero kousků příslušenství k počítači, které mi umožní žít kvalitnější a plnohodnotnější život plný sociálních jistot. Jako první to schytá klávesnice, protože je s ní nejvíc problémů (při nakupování). Nejspíše budu terminologicky mírně nepřesný, tak mě můžete opravit v komentářích.</p>
<p>V České republice se kromě různých hybridů a novinek objevují především dvě skupiny dobře odlišitelných druhů klávesnic. Nemyslím tím drátové a bezdrátové, PS/2 a USB, s multimediálními tlačítky a bez nich, ale dvojí rozložení kláves v oblasti od klávesy Enter vlevo (ano, podivným Insertům se věnovat nebudu, nezaslouží si to).</p>
<p style="font-size: 80%">Mimochodem, je zajímavý rozdíl mezi větami "od klávesy Enter vlevo" a "vlevo od klávesy Enter".</p>
<p><a href="http://en.wikipedia.org/wiki/Keyboard_layout#US-International">Americké rozložení kláves</a> se vyznačuje <em>širokým levým Shiftem</em> a jednořádkovým Enterem, nad nímž je tlačítko lomítka. <a href="http://en.wikipedia.org/wiki/Keyboard_layout#Germany_and_Austria_.28but_not_Switzerland.29">Evropské rozložení</a> se vyznačuje <em>velkým Enterem</em>, který vytlačil klávesu s lomítkem &ndash; a kam? Právě k levému Shiftu, který je pak chudák zakrnělý. (Existují i varianty, kdy lomítkovací tlačítko zbrzdí růst klávesy Backspace.)</p>
<p>Dvě hlavní mnou popisované varianty jsou vidět na obrázku:</p>
<div >
<img alt="porovnani" src="%base_url%/assets/old-images/kybd.jpg">
</div>
<p>Ani jedno z rozložení není špatné. Chyba je mezi klávesnicí a židlí, to znamená v uživateli a ten má na sobě železnou košili. Když si jednou zvyknete na jedno rozložení, je obtížné prstoklad měnit. Já třeba nesnesu krátký levý Shift (částečně i kvůli mému podivně zahnutému malíčku) a děsím se těch zkoušek, které ve škole píšeme na počítači, protože mám pak půlku textu zalomítkovanou.</p>
<p>Mám to štěstí a model klávesnice, který si chci koupit je v ČR k dostání v obou verzích. Konkrétně jde <a href="http://www.czechcomputer.cz/product.jsp?artno=33645">o tuhle zalomenou obludku</a>:</p>
<div >
<img alt="shora a z boku" src="%base_url%/assets/old-images/ms_nekb4000.jpg">
</div>
<p>Jenže má to háček &ndash; jak ji koupit? Kamenné obchody jsou přeci přežité. Naštěstí (tedy "ehm naštěstí ehm") se obě verze liší cenově &ndash; má oblíbená je samozřejmě dvakrát tak drahá.</p>
<p>Ale chtěl jsem mít jistotu, že nedostanu nesprávnou verzi, tak jsem napsal do obchodu (podle <a href="http://zbozi.seznam.cz">zbozi.seznam.cz</a> jeden z brněnských nejlevnějších) <a href="http://www.eternity.cz/">Eternity.cz</a>/<a href="http://www.hifishop.cz">HifiShop.cz</a> (dva brandy nad jedním obdchodem.. moc to nechápu, stejný sortiment, stejná obsluha, divné), zda by bylo možné při odběru vybrat si z více modelů. Jelikož nedodržují běžné značení, nebyl jsem si jistý, zda jde o velmi levný "můj" model nebo předražený "fuj" model. <em>"Ne, to by bohužel možné nebylo."</em> Nebo alespoň ověřit "správnost" rozložení kláves při odběru a případně objednávku na místě stornovat. <em>"Ne, nebylo."</em> Ověřit informaci ve skladu? <em>"Ne, nebylo. Prostudujte si obrázky na našem webu."</em></p>
<p>Všechny obrázky na jejich stránce jsou samozřejmě identické, stažené z webu výrobce. Operátor byl ochotný, nicméně služby nulové. Eternity/HifiShop na základě této zkušenosti nedoporučuji (vzhledem k velikosti jejich <a href="http://www.eternity.cz/InfoPage.asp?TP=IB&ID=46#staff">týmu pracovníků</a> bych čekal více).</p>
<p>Jelikož internet zklamal, rozhodl jsem se obrazit kamenné prodejny (nechtěl jsem objednávat z daleka &ndash; pošta je docela drahá, pomalá a často nebezpečná). A zůstal jsem v šoku. Datart a Tesco vůbec neberou klávesnice od Microsoftu &ndash; jen pár Logitechů a hromada levných ťukátek (řekl bych "neberou hardware", ale ležely jim tam X-Boxy 360, tak nevím). V několika dalších obchodech, teď už v centru Brna buď o takové věci nikdy neslyšeli, nebo nic neměli. V <a href="http://www.alfacomp.cz/">Alfa Computer</a> měli pouze "fuj" verzi.</p>
<p>Tak jsem tedy klávesnici společně s gelovou podložkou pod myš včera večer objednal na <a href="http://www.cybex.cz">Cybex.cz</a> se vzkazem, že v případě nevhodného rozložení kláves prosím o stornování objednávky. Na <a href="http://www.vltava.cz">Vltavě</a> to vždycky fungovalo v pohodě, na cybexu jsem taky zatím byl vždycky spokojený, tak doufám v pokračování pohody. Objednávka by měla být vyřízená někdy na začátku příštího týdne, snad už pak budu psát na nové klávesnici...</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">Soooc</span> | (pátek&nbsp;25.&nbsp;05.&nbsp;2007,&nbsp;08:26)</p>
<p>Objednavas pres net - muzes do 14 dni vratit - v pripade cybexu nemas problem, kdyz to je Brne ;) </p>
</div>
<div class="comment">
<p style="font-weight:bold"><span class="compredmet">14 dní</span> | <span class="comname">endlife</span> |  <a href="mailto:jan.martinek@post.cz">mail</a>  (pátek&nbsp;25.&nbsp;05.&nbsp;2007,&nbsp;10:15)</p>
<p>Můžu do 14 dní vrátit jen když to beru poštou a navíc to nechci řešit několik týdnů... Do cybexu si to zajdu vyzvednout a snad bude vše OK. <br>  <br> Navíc, kdybych to řešil teďka přes poštu, tak až změním brněnské bydlo, byl by s tím další problém... </p>
</div>
<div class="comment">
<p style="font-weight:bold"><span class="compredmet">..</span> | <span class="comname">tracy</span> | (pondělí&nbsp;28.&nbsp;05.&nbsp;2007,&nbsp;00:07)</p>
<p>Nevím jak kde, ale v hifishopu můžeš do 14 dnů vrátit i při osobním odběru. Rozhodující je, že smlouva byla uzavřena na dálku... </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (pondělí&nbsp;28.&nbsp;05.&nbsp;2007,&nbsp;09:56)</p>
<p>Zajímavé, vždy jsem to bral tak, že když odeberu na pobočce, tak vzniká kupní smlouva až při odběru na skladu. Ale co jsem koukal po webu, tak jsem podobná prohlášení našel jen u pár obchodů (ve stylu&quot; Pro osobní odběr je internetová objednávka nezávazná a kupní smlouva vzniká až při vlastním odběru zboží ve skladu prodávajícího.&quot;). <br>  <br> Každopádně podle odpovědi operátora jsem očekával, že to u nich funguje právě tímto způsobem... Dík za rozšíření obzorů. </p>
</div>
<div class="comment">
<p style="font-weight:bold"><span class="compredmet">..</span> | <span class="comname">tracy</span> | (čtvrtek&nbsp;31.&nbsp;05.&nbsp;2007,&nbsp;09:57)</p>
<p>Ten zákon je tak udělán právě proto, aby ses na zboží mohl na vlastní oči podívat. <br> Pokud kupní smlouva vzniká až při vlastím odběru ve skladu, tak ti musí dovolit si to prohlédnout tam, a pokud si to nekoupíš, nemůžou se na tebe ani křivě podívat. </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (čtvrtek&nbsp;31.&nbsp;05.&nbsp;2007,&nbsp;11:31)</p>
<p>Já jsem myslel, že se tím ty obchody legálně chrání proti tomu, aby naskladňovaly spousty věcí, které jim pak zůstanou a bral jsem to jako rozšířenou věc (nejspíš pod dojmem z nějaké internetové diskuse). Ale je bezva, že už vím, jak to je.. <br>  <br> Klávesnice dorazila a dorazila správně, takže se teď na ní pokouším psát a vcelku to jde :) Škoda že teď musím spíš číst než psát -- ale za pár dní musím do práce a pak se ukáže. </p>
</div>
<div class="comment">
<p style="font-weight:bold"><span class="compredmet">enter vlevo</span> | <span class="comname">Libor</span> |  <a href="mailto:livot@atlas.cz">mail</a> (neděle&nbsp;3.&nbsp;02.&nbsp;2008,&nbsp;19:45)</p>
<p>Ahoj, prosim Te, videl jsi nekde naprosto obycejnou klavesnici s klavesou Enter vlevo ? Diky. </p>
</div>
<div class="comment">
<p style="font-weight:bold"><span class="compredmet">enter vlevo</span> | <span class="comname">endlife</span> | (&nbsp;5.&nbsp;02.&nbsp;2008,&nbsp;09:11)</p>
<p>Teda, to jsem asi nikdy neviděl. Ale pokud by to bylo nutné (dokážu si představit činnost, kdy něco dělám myší a jenom potvrzuju volbu enterem), určitě by šlo nějak softwarově vyměnit třeba caps-lock a enter (nebo caps-lock úplně vyrušit).  <br>  <br> Zrovna tyhle klávesy jsem nikdy neměnil, ale míval jsem na té výše popisované klávesnici přemapované tlačítko s nabídkou na winkey. </p>
</div>
</div>
