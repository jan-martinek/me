---
layout: post
title: Zápisek ze dne 21. ledna 2004
date: '2004-01-21 17:00:00 +0100'
date_gmt: '2004-01-21 16:00:00 +0100'
category: nezařazené
tags: []
comments: []
---
<div >  <a href="%base_url%/assets/old-images/zarivky.jpg"><img alt="zarivky" src="%base_url%/assets/old-images/zarivky.jpg"></a>  </div>
<p>Středa pryč, padá sníh, proud jde a světla před domem pořád nesvítí. Na oběd fazole s ostrou  omáčkou a došel chleba, tak se to moc jíst nedalo a k snídani jeden kousek vánočky, ve škole docela  hodně věcí, známky zatím vypadají dobře, bjoloží dělaná na počítači měla úspěch a asi jediná němčina  bude horší než za dva, a to o dost podstatný kousek, ale co, jsou podstatnější věci než školní známky..</p>
<p>Parentálně dlouho plánované středeční večerní lyžování mi zrušilo filmový klub, kde dneska blikal  na plátně Pulp Fiction v originálním znění a staral jsem se místo toho o sestřenku, poslouchali jsme redhoty  a sestřenka mi jako obvykle skákala za krkem, má páteř ještě teď bolestivě skučí a říká nee a vzpamatovává  se z šoku, ale sranda musí být, taky jsme pak kreslili a dostal jsem několik skvělých obrázků, ze kterých  snad někdy něco poskládám, dneska ne, protože sestřenka odešla domů a já jsem totálně a absolutně vytuhl,  ponocování nad učením, napětí ve škole a několikero dalších faktorů způsobilo mé vyčerpání a tuhnutí  mého tělesa při pokojové teplotě 21,4&deg;C, z čehož mě probudil až rozezlený parentoid maskulinního charakteru  a rozezlený byl právě proto, že večerní lyžování není a nikam se nejede, &quot;ve středu jezdíme  jen když je velký zájem&quot; a nikde jinde taky nejedou, schytal jsem to že mám v počítači  jiný internetový prohlížeč, než na který je zvyklý a za všechno okolo, plus bonus, obligátní otázka  &quot;Je ti něco?&quot; a po odpovědi ne, není, jsem dostal vynadáno za to, že se tvářím, jako by mi něco bylo.  Je mi to líto, sorry, promiňte mi.. </p>
<p>Ve škole o přestávkách není co dělat, tak jsem dneska dostal vynadáno až do gamblerů, protože hraju  wiňácké Srdce (asi si donesu Tri-Peaks, tam už se nemusí přemýšlet vůbec) přes přestávky a ve volných chvilkách,  ale co dělat, ještě občas vyfotím něco co mi padne pod objektiv, třeba strop, tak nahoře je fotka zářivek  ve škole, na fotce vypadají úplně jinak a líp než ve skutečnosti (líp myšleno jako že jsou trochu  barevnější), no já zase končím, mějte se krásně..</p>
