---
layout: post
title: Zápisek ze dne 07. 07. 2003
date: '2003-07-07 17:00:00 +0200'
date_gmt: '2003-07-07 15:00:00 +0200'
category: nezařazené
tags: []
comments: []
---
<p>
<div ><a href="/%base_url%/assets/old-images/zirafa.jpg"><img src="%base_url%/assets/old-images/zirafa_mala.jpg" alt="Živara!"></a>  </div>
<p>Sedmička ja mým šťastným číslem (už to tak je... co se týče šťastného  čísla, tak jsem asi naprosto průměrný ;)), tak jsem si říkal, že by dneska mohl  být pěkný den. Nicméně venku je pořád škaredě a podle většiny kolemžijících  také nesnesitelná zima, psi se třesou ve svých malinkých boudičkách a stěhovaví  ptáci padají mražení k zemi....</p>
<p>Dopoledne jsem hlídal spolu se setrou mé  dvě malé sestřenky. Ta malá je ještě roztomilá, ta velká už tak ne, ale když  jsem pustil na strýcově hi-fi věži Linkin Park nebo Nirvanu, tak to byl vskutku  rachot. Když jsem měl při Come as you are a několika dalších písničkách tu  větší (má na podzim pět roků) za krkem, kde poskakovala, kývala se a podobně, tak  jsem si připadal jako stará vymlácená sedačka ;). Nicméně úplně úžasně moc  pěkně kreslí, což je vidět na obrázku u tohoto odstavce (obrázek je klikací,  můžete si ho zvětšit). Tahle žirafa mě úplně dostala (je smutná nebo jen sleduje  kytičky? To jsem zatím nezjistil :)).</p>
<p>Potom jsem se projel 45km na kole, protože jsem musel mamči opravit počítač  (nakonec se z poloviny opravil sám (prostě to začalo raděj fungovat, než by si to  nechalo hrabat v souborech mou rukou ;)) a ještě jsem si chtěl zajet pro časáky na  Vsetín... Časopis neměli ani jeden a navíc jako bonus jsem pěkně promokl...  Šťastná sedmička... Takže letos už víc sedmiček mít nebudu, takže zas nic ;)...</p>
<p>Teď zrovna poslouchám soundtrack Moulin Rouge (ten první, druhý jsem ještě  nesehnal..), jedna z nejpěknějších písniček je <a href="art.php?a=cwm.htm">Come what may</a>.  Jelikož mám takovouhle hudební vložku skoro každý den, tak asi napříště vyrobím  tabulku ;).</p>
