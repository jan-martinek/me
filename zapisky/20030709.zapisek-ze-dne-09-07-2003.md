---
layout: post
title: Zápisek ze dne 09. července 2003
date: '2003-07-09 17:00:00 +0200'
date_gmt: '2003-07-09 15:00:00 +0200'
category: nezařazené
tags: []
comments: []
---
<p>Ráno jsem si při snídani pustil Radiožurnál a málem to se mnou seklo. Jen tak  mezi písničkami řekla hlasatelka, že dnes ráno se v Arkansasu probudil člověk z  komatu, ve kterém byl <span style="font-weight:bold">devatenáct let</span>, takže teď mu je  devětatřicet a doktoři tvrdí, že jeho mozkové funkce jsou dobře zachovalé. To by  ještě šlo, ale jeho prní tři slova, která řekl po probuzení byla &quot;1) mami 2) <span  class="oranz">Pepsi</span> 3) mléko&quot;. Tohle se mnou málem vážně seklo. Nabízí  se zde dvě možnosti jak k tomuhle může dojít: <span style="font-weight:bold">1)</span>  devatenáct let přemýšlel o dvou slovech, která řekne ve spojení se slovem Pepsi až  se probudí a když už to bylo, tak otevřel oči a šokoval přítomné doktory a teď  za peníze od společnosti Pepsi, se kterou před dvaceti lety uzavřel smlouvu, odjede na  Havaj, kde bude žít až do smrti šťastně (pokud se nebude moc rozhlížet a číst  noviny, sledovat televizi, brousit po netu (no pokud vydržel už těch 19 let, tak to  nebude takový problém, že ano...) anebo třeba nezačnou vyhazovat další turistická  střediska do vzduchu jak minulý rok na Bali, svět je totiž dneska šílený). <span  class="oranz">2)</span> druhou možností je to, že se probouzel, pomalu začal  rozeznávat světla, pak se mu ustálily stíny tam kde mají být a najednou uviděl  doktora jak nad ním mává flaškou s podivnou tekutinou olejové barvy s nápisem Pepsi,  a tak to přečetl. A teď tenhle doktor za peníze od firmy Pepsi, se kterou před  dvaceti lety uzavřel smlouvu, odjede na Havaj... etc. ;). No teda nevím. Ale málem to  se mnou seklo ;).</p>
<div >  <img src="%base_url%/assets/old-images/koss.jpg" alt="koss"></div>
<p>Odpoledne jsem  zase chvilku zatvrd pod rybízem, a poté následovalo několik velice zábavných hodin,  o kterých se nebudu zmiňovat, protože si už nechci zhoršovat náladu. Stačí.  Jediným světlým okamžikem je to, že jsem si po dlouhé době spájel zpátky  dohromady sluchátka Koss KSC 7, za které jsem uvalil 690Kč a po půl roce zkrachly  kablíky (samozřejmě tento případ je vyňat z doživotní záruky)... Doufám, že po  mé opravě bude doba používání delší...</p>
<p>Včera v noci jsem poslouchal Björk, jejíž skladby jsou opravdu kouzelné, takže  dnešní písničkou je <a href="art.php?a=alarm.htm">Alarm call</a>.</p>
<p><span style="font-weight:bold">LINK</span>: Fakticky link nejen s velkým L, ale prostě všechna  písmena velká a vypadá to furt dokonalej. Na pooh.cz píše člověk jménem <span  class="oranz">Alby</span> naprosto dokonalý příběh jeho života. Nic  procítěnějšího a krásnějšího jsem snad nečetl. <span style="font-weight:bold">Dokonalé</span>.  Tohle by si měl přečíst každý. Vše můžete najít v <a  href="http://www.pooh.cz/alby" target="_blank">jeho blogu</a>. Prvním dílem je dopis pro  Aňu, poté pokračuje čísly dalších kapitol. Díky Alby...</p>
