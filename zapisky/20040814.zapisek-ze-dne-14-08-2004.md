---
layout: post
title: Zápisek ze dne 14. 08. 2004
date: '2004-08-14 17:00:00 +0200'
date_gmt: '2004-08-14 15:00:00 +0200'
category: nezařazené
tags: []
comments: []
---
<p>Včera pátek třináctého.. Ve winampu hraje Zeppelinský Stairway to Heaven, ale to je čistě aktuální, nahodím písničku  a jakmile se oposlouchá, zabrousím do commanderu a vyberu si jinou.. pátek třináctého &amp; včera se prakticky  nic nestalo - když si vzpoměnu na poslední pátek třináctého, tak je to bezva, protože mě nečeká žádné zklamání ;).  Heh, divný zvyk psát tenhle smajlík. Ani pořádně nevím, co jím chci říct. Ve smyslu, který mu přisuzuju by asi ani  neměla být takhle otočená závorka.. Smajlíky jsou vymyšlené, aby beze slov osvětlovaly náladu a já je tady  vysvětluju, pitomost. Myslete si o ;) co chcete.. Taky vlastně nevím, odkdy píšu místo tří teček dvě.. Ale to  je taky jedno, popojedem..</p>
<p>Není hanba upadnout, hanba je zůstat ležet..</p>
<p>Ikdyž - pátek třináctého přece jen jednu příznivou událost nabídl - podařilo se mi domluvit další práci na webu.  V pondělí informační schůzka, už se docela těším. Tentokrát vše plně v mé režii, struktura, design, programování..  Sice ještě moc netuším co z toho nakonec bude, ale těším se :).</p>
<p>Prázdniny.. Věc na kterou neustále nadávám, neustále říkám, jak chci aby byly pryč, v tahu, aby táhly ke všem  čertům.. Ale těším se fakt do školy? Nevím. Samo, budou tam konečně lidi, konečně komunikace, slova, věty, ne jenom  chladný &amp; povětšinou prázdný net.. Ale.. nevím, co ale, ale nevím, jestli se těším. Prostě divný pocit. Nechápu  se.</p>
<p>Pátek, skoro nic se mi nevybavuje, až na tu smluvenou pracovní schůzku a na náhlé problesknutí uvědomění, že  je uzávěrka bazooky, uff, ale snad jsem to stihl.. Dneska rodiče jeli na pouť do Mariazell, v pět ráno vyjeli &amp; už jsem  neusnul. Dočetl jsem pár článků z reflexu, pak jsem si četl v knížce o počítačové bezpečnosti.. celkem zajímavé čtení.  K[ao|i]r[os|u] mi večer napsal, ať se ráno stavím na icq.. tak jsem mu v půl osmé napsal, ať se staví a připojil  jsem se, na icq nikdo, po chvíli vyskočil Kaoru &amp; chvilku jsme poicqákali. Po zofflinění chvíle čtení junových  archivů, zaktualizoval jsem si linky na stránkách (sakra, blbne mi klávesa K :((), při pudovém nucení ke snídani  zazvonil zvonek a sestřiny kamarádky došly k nám..</p>
<p>Chvíli jsem měl klid, pak už jsme seděli před taťovým notebookem a snažili se rozjet film. DVDčko bylo asi  zaprášené, tak to chvilku blblo, ale nakonec se to udobřilo. Ale nic z obsahu se nikomu kromě mě nelíbilo, tak chvíli  trpěli u 24h party people a pak jsem se šel dívat k sobě do pokoje.. Zapojil jsem si repry z věže a film získal  novou dimenzi - širokoúhlý displej + docela slušný zvuk, pohodka.. Pak jsem zkoukl ještě pár klipů.. Mezitím  oběd, pizza, sestra s přáteli vyrobila celkem slušnou :). Odpoledne.. Čtení a čtení, nic mě netáhne k tomu, abych  dělal něco slušného, ale celkem mě ta nečinnost žere.. ale fort jenom proklepávám archiv a jedu dál a dál..</p>
<p>Pak chvíli zase společný poslech mptrojek, nakombinoval jsem tam totálně všechno, od valčíků až k předevčírem  z nostalgie stažené Ya mama!, což je, ač tento styl příliš nemusím, moje oblíbená skladba.. Asi je to sice jenom  ta nostalgie, ale co už ;). Má to perfektní klip.</p>
<p>Docela se divím, kolik jsem toho sepsal za dva naprosto prázdné dny.. Mějte se krásně..</p>
