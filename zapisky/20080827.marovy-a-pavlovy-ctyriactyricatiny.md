---
layout: post
title: Marovy a Pavlovy čtyřiačtyřicátiny
date: '2008-08-27 11:58:08 +0200'
date_gmt: '2008-08-27 09:58:08 +0200'
category: kolem
tags: []
comments: []
---
<p>V sobotu jsem se po čtyřech letech zase dostal k Marovi do Huslenek na již tradiční a pověstnou oslavu narozenin. Letos spojenou do dvojoslavy Pavla a Mary, jelikož byli zrozeni ve stejný den. A opět to stálo za to! </p>
<p><img src='%base_url%/assets/wp-uploads/2008/08/dort.jpg' alt='dort.jpg' /></p>
<p>Potěšilo mě, že letos nikdo nevracel přírodě její dary poněkud nestandardním způsobem (odjížděl jsem ve dvě ráno, ale prý ani poté). Potkal jsem spoustu lidí, některé i zcela nečekaně (hlavně Vojtu, kterého jsem už leta neviděl). Jídla a pití bylo požehnaně, adrenalinových aktivit taktéž. Kupříkladu jízda na ukotvené babetě</p>
<p><img src='%base_url%/assets/wp-uploads/2008/08/jezdec.jpg' alt='jezdec.jpg' /></p>
<p>a skoky do sena :)</p>
<p><img src='%base_url%/assets/wp-uploads/2008/08/mara-v-sene.jpg' alt='mara-v-sene.jpg' /></p>
<p><img src='%base_url%/assets/wp-uploads/2008/08/pavel-v-sene.jpg' alt='pavel-v-sene.jpg' /></p>
<p>Vrcholem večera byl půlnoční výstup k vysílači, jehož se ponejprve zúčastnili pouze tři účastníci - Vyži, Kiros a já. Mlha byla značná. Ale vylezli jsme až k vysílači (na té fotce vypadám opileji, než bych po dvou kalíškách Magistra měl být, protože nejsem zvyklý na samospoušť na kompaktu ;))</p>
<p><img src='%base_url%/assets/wp-uploads/2008/08/vysilac.jpg' alt='vysilac.jpg' /></p>
<p>Za námi se, jak jsem výše naznačil, vydal další účastník výpravy, Mara. Jediný každoroční výlezník. A aby nás dostihl, vyjel ten kopec traktorem. Momenty, kdy nám toto oznámili ostatní, kteří zůstali dole, mobilem, byly mírně děsivé. Pak jsme našli v lese traktor i Maru a ještě nás svezl zpátky. Nenastoupil jsem úplně dobrovolně, ale traktor moc rychle nejel a Mara řídil rukou pevnou, takže jsme to všichni přežili. Má první jízda traktorem byla vskutku plná adrenalinu. Jelikož chvíli předtím chcípl foťák, zaznamenal jsem to pouze mobilem, což v noci znamená toto:</p>
<p><img src='%base_url%/assets/wp-uploads/2008/08/traktor.jpg' alt='traktor.jpg' /></p>
<p>Nevěřili byste, kolik toho na té fotce vidím. Zpětně je to sranda, ale příští rok to zase rád slezu pěšky ;-)</p>
