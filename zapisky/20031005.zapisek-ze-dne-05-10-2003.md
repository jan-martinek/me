---
layout: post
title: Zápisek ze dne 05. 10. 2003
date: '2003-10-05 17:00:00 +0200'
date_gmt: '2003-10-05 15:00:00 +0200'
category: nezařazené
tags: []
comments: []
---
<p>Po dnešním vydatném obědě (zdá se mi, že se poslední dobou nechutně přežírám :-/) odjeli  parenti (rodičové) &amp; sestra do Carrefouru na procházku (tento způsob trávení nedělního odpoledne  zdá se mi poněkud nešťastným) - zůstal jsem sám doma, rozhodl jsem se strávit odpoledne nějakou  plodnou činností - bohužel asi po půlhodině jsem měl možnost sledovat <strong>fascinující podzimní</strong> bouřku  - všude byla mlha, ze které lilo jak z konve a z toho lítaly blesky - ohromující. Nicméně mlha + mraky  + déšť, to vše násobeno podzimem rovná se tmě a navíc jsem kvůli bleskům musel vytrhnout počítač ze  zásuvky (ne, nemám protipřepěťovou ochranu) - a nakonec proud vypadl. Tak jsem seděl po většinu odpoledne v pokoji nad rozsvícenou  svíčkou (samozřejmě se nedalo nic číst nebo tak něco, to vůbec (<strong>děkuju Mýše</strong>, že mi darovala v předtanečních  parádní skleničku na svíčku, která dělá úžasné barevné stíny :))) a občas hrál na didgeridoo (si říkám,  že bych <strong>asi neměl kritizovat</strong>, jak jiní tráví nedělní odpoledne, když já dopadl takhle)...</p>
<p>Když nám pí tanzmistryně Šmigurová v tanečních říkala, že si máme užít disco - "že je to naše hudba",  připadlo mi to veselé, přece už nejsou 80. léta, takové malé retro. No a dneska, když umývám nádobí po obědě,  pustím místní Rádio Zlín a tam hráli takové tucky hned tři během ani ne dvaceti minut (někdy po druhé odpoledne).  A to bylo normální vysílání. Asi jsem mimo ;).</p>
<p>Nasbíral jsem ještě dvě pěkné hlášky, tak se o ně musím podělit ;)...
<ul>
<li>Šokující zjištění po přestěhování se na koleje do Prahy :):<br>  "Siegfried (9:22 PM):<br>  asi jo... ale vis jaky je to sok vyjet z meho utulneho moderniho pokoje 25m2 s knihovnou  a pohodlnou posteli do toho realne socialistickeho hellu? :-) - <strong>z civilizovane vesnice s  vyborne dostupnym internetem do primitivniho velkomesta plneho svinstva bez netu... ?</strong> :-)"</li>
<li>Včera jsem se bavil přes Direct Connect (stahovací program) s Mexičanem o možnosti stažení  koncertu Radiohead (ano, ten který byl před nedávnem v televizi!) a tohle mi řekl:<br>  <strong>"&lt;Spinningplate&gt; you are a girl aren't you?"</strong><br>nechápu se... asi jsem fakt divnej ;)</li>
</ul>
<p>Doporučuju prohlédnout web <a href="http://www.radiohead.co.uk" target="_blank">Radiohead</a>,  obzvlášť se mi líbí flashová animace <strong>"No way out"</strong> v sekci Images.  Zalinkoval bych to přímo, ale nejsem zrovna online...</p>
