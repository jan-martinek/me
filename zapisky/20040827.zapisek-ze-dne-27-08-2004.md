---
layout: post
title: Zápisek ze dne 27. 08. 2004
date: '2004-08-27 17:00:00 +0200'
date_gmt: '2004-08-27 15:00:00 +0200'
category: nezařazené
tags: []
comments: []
---
<p>Je nesnesitelně lehké zůstat na netu taak dlouho &amp; přitom tam nic nedělat, jen čekat.. V pátek v noci  jsem čekal na Junův zápisek, když už byla jedna ráno, tak přece nemá smysl odcházet. Někdy kolem druhé  zmizl s icq, tak jsem zmizl taky. Blognul až v půl čtvrté :). Což jsem zjistil při návštěvě v půl šesté  ráno, kdy jsem si zjišťoval odjezd autobusu na chatu. Kolo zůstalo ke zlosti na chatě, tak jsem se  odsoudil k motorizaci ;). </p>
<p>Sám v domě. V pondělí jsem se ještě docela bál. Vždycky si vybavím něco děsivého z Oka, jediného  pořádného horroru, který jsem kdy viděl &amp; pak se bojím i jenom rozsvítit. Ale během týdne se to  zlepšovalo &amp; v pátek už jsem neměl ani nutkání zběsile vybíhat schody po zhasnutí světel v dolním  patře :). Nj, jsem asi strašpytel, ale lepší se to.</p>
<p>Zastávám názor, že než spát chvilku, je lepší nespat vůbec, ale kolem páté ráno, když už před naším  domem projížděla první auta do práce, jsem nastavil budík na mobilu &amp; vytuhnul. Dneska jsem si zamiloval  funkci Opakované zvonění, protože budík byl nastavený na 8.15 a vzbudil jsem se až v 9.16 ;). Uff, rychle  jsem do sebe hodil Neskafe, trochu müsli, zalel kytičky &amp; utíkal k babičce, abych strýcovi (leží v nemocnici  po operaci) nahrál kredit na mobil (přes babiččin tarifní). V průběhu neskutečně dlouhého vyřizování žádosti  o připsání kreditu přijel dědeček &amp; následně mě hodil na chatu. Došel jsem k chatě &amp; všichni tam lemřili :).  Prakticky nebylo co dělat, tak jsem  přečkal na oběd, čtouc reflex &amp; nějaký plátek od Bati s docela slušnou porcí dobrých módních fotek..</p>
<p>Při obědě začalo neskutečně pršet, což zavraždilo jakoukoli iniciativu k další činnosti, takže jsme  jenom počkali až trochu přestane, přeskládali lískové odpadky na spálení blíž ke kůlně (teď už bylo  spalování mírně nereálné) &amp; sbalili svých pět švestek.. Sedl jsem na mé milé kolečko a během pár minut  jsem už byl doma. Po cestě jsem ještě shodil řetěz, který naštěstí nezablokoval zadní kolo, jak už se mi  jednou stalo. V padesátce by to nemuselo dopadnout dobře.. Když přijeli rodiče, už jsem se doma mazlil se  Žolikem, mamka jenom zakroutila hlavou :).</p>
<p>Ráno jsem vstával trochu hekticky, takže po příjezdu a vyložení věcí z vymakaného kufru naší octávky  (je vymakaná ve všech ohledech :)) jsem umyl nádobí. Pak jsem sedl ke compu &amp; vzhledem  k tomu, že jsem pravděpodobně rozběhl (jo! večer testováno: už je tam 403 Forbidden = podařilo se mi  ten hosting fakt zprovoznit! jsem snad téměř dokonalý :)) server &amp; získal jistotu, že budu mít po ruce  péhápko, začal jsem nahazovat výrobky do toho webu, jenž je teď mým hlavním jobem. Pěkně jsem si  naprogramoval menu, takže je s tím jedna radost dělat, ikdyž to ve výsledku bude jenom  statický prezentační web.. Když jsem naházel kompletní jednu sekci (najít + nazmenšovat obrázky +  náhledy, překopírovat text, zkontrolovat, přeformátovat nesrovnalosti..), zanadával jsem si od plic  na JESPR (JEdiný Správný PRohlížeč - Plaváčkova zkratka), protože neumí min-height &amp; když jsem mu  vecpal podtržitkový hack na height, začal takto definovaný blok naprosto nestandartně ne-obtékat floatující  obrázek.. Hrozné.. A dál už zase trochu míň počítače..</p>
<p>Večer jsem si sedl k netu, že tam budu tak pět minut, totálně jsem neměl náladu tam cokoliv dělat..  A nakonec mám doma celé Moon safari od Air, pokecal jsem si na MGVF &amp; pak jsem zase dvě hodiny čekal,  abych se pak odpojil. Tři a půl hodiny. Přišel účet za minulý měsíc &amp; je dost děsivý, už by se hodila  nějaká ta anténa, nebo aspoň jakékoli trvalé připojení.. Na MGVF vyskočil největší chat za celý srpen  (asi patnáct řádků :)) &amp; mě napadlo, že tam udělám nějaký srazovník. Respektive mě to napadlo už dřív,  ale nikdy jsem si to nikam nezapsal. Takže: srazovník; vyrobit.</p>
<p>Tento vzhled podnebí je zatím asi nejrozporuplnější, který se tu kdy vyskytl. Většina lidí řekne,  že je to buď hnus, nebo nádhera. Jen pár lidí je mezi tím (díky Wikihu :)). Nebojte se, asi přehodím  zpátky starší layouty &amp; zároveň přijdou i nějaké další.. Vzhledem k tomu, že se teď projevuju v mých  pracovních projektech hlavně jako kodér a ne designér (a když už dělám design, tak to dělám celé,  včetně vkládání obsahu), mám v poslední době přebytek kreativity, který potřebuju vybít :). Snad se  v brzku zadaří..</p>
<p>Jsou už zase dvě ráno &amp; já radši budu spát, zítra máme natírat dům, tak bych při tom nerad umíral ;).  Mějte se krásně..</p>
