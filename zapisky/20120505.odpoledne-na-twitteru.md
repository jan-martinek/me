---
layout: post
title: Odpoledne na twitteru
date: '2012-05-05 22:55:35 +0200'
date_gmt: '2012-05-05 21:55:35 +0200'
category: kolem,  cokoliv
tags: []
comments: []
---
<p>Zatímco jsem dneska dělal na zahradě, <a href="https://twitter.com/ondrejvalka/">Ondra Válka</a> se na twitteru zajímavě vyjádřil k mému „hledacímu“ webu a vypíchl několik důležitých bodů, které mě přiměly k přemýšlení. Protože se mi postupně přestalo dařit formulovat své odpovědi do 140 znaků a zároveň si nenechat spadnout něco na hlavu, tak se trochu rozepíšu.</p>
<h3>1</h3>
<p>Ondra se ohradil se proti tomu, že <em>„UX design je široký a mlhavý pojem“</em>, což na webu <span style="border-bottom:1px dotted #bbb" title="dokonce jsem to původně měl v personalisované formě - „UX designér je...“, což byla chyba">tvrdím</span>. Přemýšlím o tom celé odpoledne a asi už chápu, proč to považuje za špatné. </p>
<blockquote><p>„Je potreba si davat pozor na to, co clovek rika, protoze ostatni se z toho uci. Nejen mene zkuseni, ale i firmy, potencialni zakaznici. Kolektivni zodpovednost. Mam proste zajem na tom, aby veci byly, jak maji.“ (<a href="https://twitter.com/ondrejvalka/status/198737505317687297">@ondrejvalka 13:34, 5. května</a>)</p></blockquote>
<p>Jasně. Předpokládám, že hlavní vina padá na slovo <em>mlhavý</em>, které má hodně negativní vyznění. Kdybych byl napsal, že má UXD jako obor neostré hranice, bylo by to jednoznačnější a bez negativních konotací. Samotný pojem z hlediska své definice mlhavý IMHO je, ale role a důležitost designéra, který vnímá UX jako celek, rozhodně není. Jen je z podstaty věci obtížné definitivně vyjmenovat vše, co může UX ovlivnit.</p>
<p>Docela se mi líbí, jak jeden z autořů knížky <em>This is Service Design Thinking</em> píše o tom, jak definovat návrh služeb (další z oborů, které se překrývají s UXD – či spíš jeho podmnožina).</p>
<blockquote><p><span style="font-style:normal">„If you would ask ten people what service design is, you would end up with eleven different answers – at least.</span></p>
<p>Service design is an interdisciplinary approach that combines different methods and tools from various disciplines. It is a new way of thinking as opposed to a new stand-alone academic discipline. Service design is an evolving approach, this is particularly apparent in the fact that, as yet, there is no common definition or clearly articulated language of service design.“ (strana 29)</p></blockquote>
<h3>2</h3>
<p>Ondra říká, že web není přesvědčivý – nedokazuje, že mám potřebné schopnosti. <em>Buď mám 2 case study, které mě předvedou, nebo nemám nic.</em> Tohle dává smysl – přece nikdo nebude brát člověka, který nedokáže předvést, že je v oboru skvělý. Dává to smysl, ale není to jediná cesta. Aspoň si to myslím. Předvedu:</p>
<p>Klient, který od někoho požaduje dodat určitý výstup, musí chtít důkaz, že dotyčný umí daný výstup dodat. Důkaz je ideálně starší realizace obdobného požadavku. <em>Zaměstnavatel však nechce jen výstup, chce člena týmu.</em> Proto může chtít spíš určitou osobnost se specifickými zkušenostmi a rozhledem. Konkrétní postupy, techniky a technologie je možné dostudovat relativně snadno. </p>
<p>Takhle si to představuji a proto web vypadá tak, jak vypadá.</p>
<h3>3</h3>
<p>Ondra říká, že web je děsně rozvláčný. Je. Tolik zbytečných drobností na tolika stránkách a kvůli každé člověk musí kliknout. Dvakrát. Web by se dal zkrátit na čtyři řádky:</p>
<p>chci dělat ux designéra.<br />
mám praxi jako freelance webař.<br />
rád myslím.<br />
zavolejte mi: 123 456 789.</p>
<p>V jedné chvíli jsem plánoval tuhle variantu. Ale přišlo mi, že možná pár lidem ušetřím čas, když rovnou zjistí pár detailů o mé osobě. I kvůli tomu, že <em>právě a jen to</em> je má nabídka.</p>
<h3>/</h3>
<p>Každopádně děkuji Ondrovi, že měl chuť se se mnou bavit a vůbec napsat ten první tweet. Pomohlo mi to promyslet a srovnat si v hlavě některé detaily, které předtím byly spíš... mlhavé ;-) </p>
<p>Dávám vám to, co píšu výše, smysl?</p>
