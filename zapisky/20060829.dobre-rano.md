---
layout: post
title: Dobré ráno
date: '2006-08-29 17:00:00 +0200'
date_gmt: '2006-08-29 15:00:00 +0200'
category: kolem
tags: []
comments: []
---
<p>Tak jsem dneska vstal velice brzy ráno, abych zavřel za rodinkou mizící vstříc světlému dnešku do Prahy (opouštějící dům jedinými funkčními, ale zvenku nezamykatelnými dveřmi v obýváku) a u dveří, když jsem už otevřel oči, mě zarazilo silné světlo. Ono to "hrozně brzy" nebylo až tak brzy, bylo kolem třičtvrtě na sedm. Za pár týdnů budu takhle vstávat častěj.</p>
<p>Zvláštní, sedím tu za počítačem, brzy ráno, vyspaný, venku leje jak z konve a tady je hrozná zima, tak jsem zabalený v dekách. Poslouchám milé kings of convenience a pracuju. Docela milá změna oproti vstávání v jedenáct před polednem po šesti hodinách spánku.</p>
<p>Venku jezdí autobusy a vozí lidi do práce, vítr shazuje čínská jablíčka ze stromku před oknem a mně se už konečně daří propracovat k obsahové části mého současného projektu, což zajisté brzy potěší klienta. A jelikož mě má milá Blanka ukecala, hodím se po letech fotku, na které jsem vidět a nevypadám jako něco, co zrovna uteklo ze zoo. Foceno na filmovce před měsícem.</p>
<div >
<a href="%base_url%/assets/old-images/jaa.jpg"><img alt="já" src="%base_url%/assets/old-images/jaa.jpg"></a>
</div>
<p>Nějak mě ty fotky zase začínají bavit. Asi si k Vánocům koupím foťák :)</p>
