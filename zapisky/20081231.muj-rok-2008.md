---
layout: post
title: Můj rok 2008
date: '2008-12-31 01:39:08 +0100'
date_gmt: '2008-12-31 00:39:08 +0100'
category: kolem
tags: []
comments:
- id: 10635
  author: Charlie
  author_email: Sharlie@seznam.cz
  author_url: ''
  date: '2009-01-02 20:08:37 +0100'
  date_gmt: '2009-01-02 19:08:37 +0100'
  content: s tou björk je to neskutečný. poprvé se mi vůbec nelíbila a přitom všechny alba naposlouchaný, nejoblíbenější. trvalo to snad nějakej rok, než jsem po něm zvědava sáhla a.... bylo ohromný
- id: 10636
  author: Jan Martinek
  author_email: jan.martinek@post.cz
  author_url: http://jan-martinek.com
  date: '2009-01-02 21:06:48 +0100'
  date_gmt: '2009-01-02 20:06:48 +0100'
  content: "Jj, všechna ostatní alba včetně novější Volty napevno přirostlé k srdečnímu svalu a Medulla ne a ne. Až teď někdy na podzim to přišlo, z ničeho nic.\r\n\r\nBtw teď nedávno vydala Björk singl Náttúra v rámci nějakého Islandského ekologického projektu. Jako backing vocal je tam Thom Yorke, takže to pro mě byla nutnost :) Ale moc mě to nenadchlo, bylo to hodně repetitivní, Yorke schováný v digi efektu... Singl by stál za koupení (iTunes only) snad kvůli tomu projektu, ale hudebně mě to nevzalo. Po I've Seen it All jsem očekával něco jiného."
- id: 10690
  author: Charlie
  author_email: Sharlie@seznam.cz
  author_url: ''
  date: '2009-01-03 14:14:33 +0100'
  date_gmt: '2009-01-03 13:14:33 +0100'
  content: no pane jo, toho už vzniklo víc, než jsem stihla zaregistrovat, hold upadám, co se dá dělat. celej tanec v temnotách byl super, ať si každej říká, co chce, občas je dobrý si u filmu nezřízeně zabulet.
- id: 10696
  author: Jan Martinek
  author_email: jan.martinek@post.cz
  author_url: http://jan-martinek.com
  date: '2009-01-03 15:29:43 +0100'
  date_gmt: '2009-01-03 14:29:43 +0100'
  content: Tanec v temnotách byl úžasný, ale podruhé ho asi do konce nikdy neuvidím.
---
<p>Rok 2008 bude zítra minulostí, mám pocit, že si o něm chci něco zapsat - nejen do zápisníku. Procházím maily, blog, last.fm a co mi ještě zůstalo v hlavě.</p>
<p>Leden zůstává v mlze. Pamatuju se na první leden, do nového roku jsem tentokrát vyrazil sám, po nedávném rozchodu, a hned prvního ledna jsem ujel vstříc zkouškám do Brna. Zkouškové uběhlo rychle, do sedmnáctého bylo vše hotovo - odneslo to mé hodnocení a nálada. Z ledna si pamatuju už jen dvě projížďky na kole v lehké šusťákové bundě - bylo 15 stupňů. A vlastně – začali jsme na privátě sledovat seriál How I Met your Mother, infekční a návykové, a v první sérii úžasně romantické.</p>
<p>Únor. Prázdno. Zásadní změnou bylo rozvázání spolupráce (z mé strany) s mým dlouhodobým klientem, sítí DVD půjčoven, jejichž systém jsem na podzim 2005 vytvořil a pak spravoval. To mi sice trochu uvolnilo ruce, ale taky to zanechalo výrazné jizvy na mé knize faktur v dalších měsících.</p>
<p>Březen. Uvolněný čas jsem záhy naprosto naplnil jinými aktivitami. Začali jsme s kolegou Pavlem připravovat FSSpodcast, přidal se chaotický Halas - fakultní časopis, naložil jsem si řádnou dávku kreditů a k tomu přibral jeden zajímavý a v jistých ohledech poněkud pekelný projekt. Navrch jsem začal uvažovat o přestěhování. Pořád jsem vysedával po divadlech a kavárnách. Daňové formuláře.</p>
<p>Duben jsem strávil s vysokou hladinou fenylethylaminu. Modří už vědí. Krásné období plné očekávání a přemýšlení. Pěkný výlet na Blatiny. Začal jsem zase pořádně s nadšením fotit. Jinak stále plno práce, ve všech směrech.</p>
<p>Květen mě vrátil zpět do zajetých kolejí, přichází další zkouškové, není čas na nic, snad jen krátká návštěva muzejní noci. </p>
<p>Červen už ve znamení vyčerpání, při učení se na zkoušku ve skrytu kolegova privátu píšu asi pro mě nejdůležitější letošní zápisek "<a href="http://podnebi.jan-martinek.com/?p=744">Deziluze</a>". Zůstal bez komentářů na webu, o to víc přišlo mailů a dalších, většinou zhrozených, reakcí. Dokončuju další projekt, katederní web. Vše má být hotové patnáctého, ale materiály přicházejí pozdě a v mém plánu už to nesedí, příprava se tak protahuje (a dalšími změnami se pak protahuje na dalších několik měsíců). Perfektní víkend u kolegy Pavla s kolegy z Halasu. Kupuju si Moleskine a píšu si (a poprvé mi to vydrželo). Po delší době jsem začtený do poezie, tehdy hlavně do Jáchyma Topola. Poprvé vstupuju na letošní Bienále grafického designu.</p>
<p>Červenec a syndrom vyhoření. Beru si plánovanou dovolenou o pár dní dřív, vypínám mobil a koukám se na tři až čtyři filmy denně. Jsem doma sám, ráno nakrmím králíky a večer je zkontroluju, jinak sedím doma. Pak dozrává rybíz, obírám a poslouchám dvanáct a víc hodin denně epizody Radiolabu a Odvážných palců. Koncem měsíce je tradiční filmovka, která je nadmíru fajn, i FListy se odminula o dost polepšily, ač na ty skvělé z před pěti let neměly.</p>
<p><img src='%base_url%/assets/wp-uploads/2008/12/obraz582.jpg' alt='obraz582.jpg' /></p>
<p>Plán aktivního srpna moc nevyšel, nejdřív mě pokosilo nějaké nachlazení, pak s tátou přetváříme ložnici. Týden trávím v Brně bez většího zvýšení produktivity, znovu mířím na Bienále. Na Marově oslavě narozenin se podruhé narodím, když jedu v jeho traktoru – řídí Mara, v půl jedné, osm promile minimálně.</p>
<p>Září začíná oslavou narozenin kolegy Pavla, který o dva týdny později odjíždí do Libanonu, na rok. Poprvé a podruhé Temný rytíř v kině. Já se stěhuju do nového bytu, kde nefunguje elektřina ani topení. Září je ozvlášť chladné. Čas mezi rozedněním a setměním využívám na drobné opravy bytu a návštěvy Ikey. Vzniká zpoždění, které budu kompenzovat v dalších měsících.</p>
<p>Říjen, semestr je naplno tady, 50 kreditů, několik projektů v práci, další ve škole, kurzy politické filosofie. Vše by šlo zvládat, kdybych neměl počáteční 14denní zpoždění. Jízda, nic si nepamatuju, přemýšlím o zpomalení ve studiu. Objevuju golf a pohlcuje mě. Každotýdenní chvíle oddechu, kompletní změny a zkoumání sebe sama ze zcela jiného pohledu.</p>
<p>Lístopad, stejný jako říjen. Dvě čísla Halasu ve 14 dnech a technickým problémem pokažený zážítek z pokusu o vydání deníkového Halasu, zůstávám otrávený, stejně jako editoři a další kolegové. Skoro nic si nepamatuju, ta dvě čísla jsem ještě z velké části nestihl přečíst. Předplacené Respekty a A2 stíhám přečíst jen výjimečně, především po cestě domů – skoro celý semestr jezdím na zpáteční jízdenku, smutné.</p>
<p>Prosinec. Poslední letošní Halas. Nějaké zápočty a zkoušky, zatím ty jednoduché. Velmi pomalé nakupování vánočních dárků, velmi nízká rychlost zpracovávání závěrečných seminárek do kurzů. Ale stíhám. Konečně vracím všechno, co jsem komu dlužil a stíhám všechno, co bych měl stíhat. Osm romantických komedií za čtyři dny. (A ano, Love Actually jsem nakonec viděl dvakrát.) Na poslední chvíli vytvářím PFka podle nápadu někdy z června a postupně je roznáším a rozesílám - ještě teď mi jich pár zbývá.</p>
<p>Vánoce. Stárnu, do vánočního playlistu jsem poprvé nezařadil žádné Nine Inch Nails, vyčnívající z vánoční pohody. Namísto toho jsem zcela ujel na Karlu Gottovi. Technicky dokonalé Vánoce, prosněžený Štědrý den, jen těch chvil, kdy jsem cítil opravdové Vánoce (sníh v duši :)) bylo málo. Když jsem v Brně čekal (marně), že začně sněžit. Když vyšlo slunce mezi Brnem a Vyškovem po cestě domů. První vločky. Chtíc aby spal při mši na první svátek vánoční. Když jsme vylezli s rodiči na Skalku, kopec nad Hovězím. Štedrovečerní večeře a přerývaně při stromečkování. A roztápění chaty. Na chatě jsem pak už hlavně seděl nad literaturou na seminárku (viz foto).</p>
<p><img src='%base_url%/assets/wp-uploads/2008/12/obraz583.jpg' alt='obraz583.jpg' /></p>
<hr>
<p>Můj rok 2008 v hudbě. Pouštím si hudbu podle nálady a hudba ve mně náladu vytváří, je to takový kruh. Takže podle následujících instrukcí můžete zkusit, jak mi letos bylo.</p>
<ul>
<li>Belle and Sebastian – If You Find Yourself Caught in Love</li>
<li>Sufjan Stevens – Chicago</li>
<li>U. N. K. L. E. – Hold my Hand a obecně celé War Stories</li>
<li>Cinematic Orchestra – album Ma Fleur</li>
<li>Dan Bárta – Geist Arbeitet + May Day a skoro celé album Animage</li>
<li>Pepe Deluxé – Apple Thief</li>
<li>Mars Volta – The Day of Baphomets</li>
<li>Radiohead – How to Disappear Completely a celí Radiohead, mí nejmilejší :)</li>
<li>Psí Vojáci – O příměří</li>
<li>Portishead – Silence</li>
<li>Björk – album Medulla, konečně jsem pro něj dospěl</li>
<li>Stars of the Lid – album The Tired Sounds of Stars of the Lid</li>
</ul>
<p>Nejkrásnější filmy, které jsem poprvé viděl v roce 2008, s tím, že jsem určitě na několik dalších zrovna teď zapomněl.</p>
<ol>
<li>The Life Aquatic with Steve Zissou</li>
<li>8 1/2</li>
<li>Temný rytíř</li>
<li>Nauka o snech</li>
<li>Milenci z polárního kruhu</li>
<li>Karamazovi</li>
<li>Venkovský učitel</li>
</ol>
<p>Sebekritika 2008</p>
<ol>
<li>Moc přemýšlím - s tím asi nic neudělám.</li>
<li>Málo krátkodobě plánuju - na tom pracuju dlouhodobě.</li>
<li>Chci mít pravidelný režim - snad, ó, snad, se mu blížím.</li>
</ol>
