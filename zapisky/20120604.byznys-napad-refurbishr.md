---
layout: post
title: 'Byznys nápad: refurbishr'
date: '2012-06-04 08:43:02 +0200'
date_gmt: '2012-06-04 07:43:02 +0200'
category: kolem
tags: []
comments: []
---
<p>Mám pro vás kompletní nápad na byznys včetně volné domény. Takže, pokud máte čas nazbyt, zaregistrujte si refurbishr.com a čtěte dál :)</p>
<p>Spolubydlícímu se včera rozbil fén, tak ho vyhodil. Přesněji – rozbilo se zapínací tlačítko, fén by fungoval dál, ale nejde zapnout. Oprava je triviální a mně samotnému by asi nezabrala víc než půl hodiny. Nicméně spolubydlící to nemá chuť řešit, tak fén vyhodil. Před pár lety by asi radši ušetřil, dneska je mu to jedno.</p>
<p>Napadlo mě, že na tomhle by šel postavit zajímavý byznys. Podnikatel by sbíral poškozené a opotřebované věci, nechal je servisovat a následně by je levně prodal. Část ceny by šla původnímu majiteli, část servisákovi, část podnikateli.</p>
<p>To samo o sobě není žádný nový nápad, ale díky internetu by bylo možné celý proces velice zjednodušit:</p>
<ol>
<li>"Pokazitel" pokazí výrobek, hodí na web, že je pokažený a že se ho chce zbavit.</li>
<li>Podnikatel zjistí, kde je servis daného výrobku, a pošle adresu servisu pokaziteli.</li>
<li>Pokazitel pošle výrobek na náklady příjemce servisu.</li>
<li>Podnikatel zaplatí servis (pokud se to vyplatí) a prodá výrobek dál.</li>
</ol>
<p>U fénů a podobných drobných věcí je asi nejzásadnější problém, že transakční náklady převýší cenu výrobku – zůstává pak jen dobrý efekt ekologického nakládání s výrobkem (dobré pro marketing), který ale u starších výrobků může být i sporný (menší úspornost výrobku). U dražších věcí (TV, pračky apod.) by to už mohlo být lepší. Podstatným prvkem projektu by byla práce s komunitou – ověřený "pokazitel" vytváří mnohem menší riziko pro podnikatele.</p>
<p>Celý nápad asi vyžaduje výraznou počáteční investici a prokoumání, jaké všechny výrobky by mohly v takovém plánu fungovat, ale to už je na vás :)</p>
