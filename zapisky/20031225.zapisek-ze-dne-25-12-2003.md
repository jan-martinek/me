---
layout: post
title: Zápisek ze dne 25. 12. 2003
date: '2003-12-25 17:00:00 +0100'
date_gmt: '2003-12-25 16:00:00 +0100'
category: nezařazené
tags: []
comments: []
---
<p>Dlouho jsem přemýšlel, jestli dneska udělám aktualizaci, ale nakonec, když už nezbývá moc času, než budu  odvlečen na chatu k pokojnmu odpočinku, a zmizím ze světa internetového a téměř i reálného (<strong>díky T-Mobile</strong>  za signál, je to stále jediný operátor, který má v našich hlubokých údolích signál a tak se ho stále držím),  tak píšu. Ono psát na Štědrý den aktualizaci není žádná sranda (spíše je to tochu prásklé),  obzvlášť dvě minuty před večeří a když se ještě  připodělá grafický program... Proto omluvte mizernou kvalitu fotky Ježíška, který je ještě neznatelnější,  než měl být (ale co už ;))...</p>
<p>No, abych nějak začal - Ježíšek nakonec přišel a dárčeky doniesol, ehm, zase chatuju, dárky donesl.  Sváteční večeře byla velice dobrá, jakási ščika s bramborovým salátem (nejlepším jaký kdy kde existoval :))  při první hvězdičce, krása :) (no, bylo to chvilku po první hvězdičce - musel jsem si totiž na poslední chvíli  - ne, odskočit ne - blognout). A poté už Vánoce v plném proudu. Není žádný med shánět dárky deseti lidem,  ale když už všichni dávají dárky vám, je to o něco lepší :). Tudíž je u nás každý rok dárků spousta.</p>
<p>Tak se raduju z nového MP3 CD přehrávače Firstline (Soci, ono to skutečně existuje a je to SUPER :-)),  předplatného Ultram:xu (skvěle se doplňující dárky :)),  úžasné knížky o městech s krásnýma fotkama, Kenvelo kalhot, parádní košile a trička, knížky o  kryptografii (oblast, kterou jsem zatím skoro nepochopil, super :)), čaje, Gilette Mach 3 (dokonce s Turbem)  a dalších :).</p>
<p>Takže dneska jsem jen tak seděl, na uších sluchátka a v nich střídavě Louise Armstroga a novou Mňágu  (Áj láv jú, láv mí tů :)), popíjel čaj, pojídal japonskou směs (a to jsem byl přecpaný z babiččiného oběda  až hrůza :)) a četl U:mix...</p>
<p>Večer, než se úplně setmělo se rodiče rozhodli vytáhnout na procházku, tak, když už jsem byl venku,  vylezl jsem na kopec, odkud je vidět široko daleko a bylo krásně, úský srpek měsíce svítil za mrakem,  prostě nádherné, viděl jsem až do Halenkova a lampy na ulicích se doplňovaly s pestrobarevnými stromečky  a benzinkou v Huslenkách, nebylo slyšet nic, jen náš pes Žolik, dřepěl jsem nahoře, hladil vrnícího Žolika  a rozhlížel se a někdo začal dole pouštět ohňostroj... Krásné... skoro dokonalé...</p>
<p>Pro dnešek končím, mějte se krásně... hezký zbytek svátků... ještě se objevím... snad... pozítří jedem  na chatu...</p>
