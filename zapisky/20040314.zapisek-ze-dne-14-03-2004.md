---
layout: post
title: Zápisek ze dne 14. března 2004
date: '2004-03-14 17:00:00 +0100'
date_gmt: '2004-03-14 16:00:00 +0100'
category: nezařazené
tags: []
comments: []
---
<p>Neděle &amp; venku taje sníh.. před chvílí jsem ještě měl čtyři icq okna a najednou blik, všichni zadobrounocovali  a jsem tu najednou sám.. Dneska jsem měl sen. Obyčejně mívám sny párkrát do týdne. Dneska jsem měl měl snů hned  několik. Obyčejně si celkem uvědomuju, že je to sen a chci se probudit.. Něco jako by mi říkalo, že něco není  v pořádku.. Ale tentokrát to byl úplně jiný sen.. Smál jsem se a běhal po vsetínském nádraží, nevím proč po  nádraží, svítilo sluníčko a bylo teplo.. V nějaké své básničce, která tady není, jsem psal o tom, jak nám prof.  biologie říkal o štěstí &amp; radosti - způsobují je vnitřní opiáty - asi už jich bylo ve mně moc, tak se to  vylilo do tohohle snu. Bylo to krásné. Snad poprvé jsem byl v šoku a bylo mi hrozně líto, když jsem se najednou  probudil do tmy.</p>
<p>Pak jsem ještě párkrát usnul, ale sny už nebyly veselé. Tak si je ani nechci pamatovat a skoro si je už ani  nepamatuju..</p>
<p>Zprovoznil jsem komplet testovací stránky svého tajného projektu.. Zatím to vypadá, jako že to funguje..  Uvidí se.. Pár formulářů mi dělalo starosti, ale nakonec byly nahrané jen ve špatném adresáři..</p>
<p>Začaly se probouzet mouchy.. a neustále venku kňučel pes, ale když jsem vyšel ven, tak ocasil vrťasem  a vypadal spokojeně.. tak jsem s ním chvilku pobyl a šel zpátky domů.. A za chvilku zase kňučel.. Nakonec jsem  zjistil, že to není pes, ale venku zpívají ptáci.. jo, jaro.. ach jo.. jaro..</p>
<p>Pavel říká v diskuzi, že se přestane měnit. Já se měním taky, ale ne tak jak bych chtěl.. Chtěl bych být úplně  jiný.. Nějak lepší. Pořád se měním &amp; při tom stojím na místě.. A poslouchám jeden čtyřminutový track  ze soundtracku twin peaks - fire walk with me - jmenuje se &quot;Don't Do Anything (I Wouldn't Do)&quot; a tak nějak  to přesně vyjadřuje náplň.. takový blues v zapadlém baru někdy ve čtyři ráno.. veknu je zima a lidi už jen smutně  hledí do prázdných skleniček.. čtyřminutová smyčka a pořád do kola.. a občas do toho radioheadí smutné písničky..  Asi se neměním tak, jak bych chtěl..</p>
<p class="odsazeny">if i could be<br>  who you wanted<br>  all the time</p>
<p>Dneska jsme byli na lyžích. Zase jenom chvilku a vypadá to, že naposledy. Sníh už taje všude.. Na cestě už  zůstávají jen škaredé černé zmrazky.. Lyžovalo se překvapivě dobře, na to jaký byl sníh, jenom na alternativním  svahu se skokánkem byla 10cm hnusná vrstva naducaného mokrého sněhu, ve kterém jsem se málem zabil. Moje  dvoumetrovky se skoro nenechaly uřídit..</p>
<p>Na vleku nebyly skoro fronty a svah je 400 metrů, tak jsem strávil převážnou část těch pár hodin jízdou  za pomou, což není zrovna nejúžasnější zábava.. Večer jsme byli u babičky a stavili jsme se v myčce.. Ksakru,  proč to sem píšu..</p>
<p>Sníh taje a nevypadá to, že zapomínám.. ach jo..</p>
<p>mějte se krásně..</p>
