---
layout: post
title: Zápisek ze dne 14. října 2004
date: '2004-10-14 17:00:00 +0200'
date_gmt: '2004-10-14 15:00:00 +0200'
category: nezařazené
tags: []
comments: []
---
<p>Tak, dlouho jsem si už takhle dlouhou přestávku nedal. Nejhorší je, že nevím, jestli se mi zase zítra  bude chtít něco psát, eventuelně jestli budu mít čas psát (jestli to jen nenapíšu na noťasu a pak zse nesmažu  jako už tolikrát), eventuelně jestli vůbec dopíšu tenhle spot. Nějak mám akutní ztrátu motivace dělat cokoliv,  asi to souvisí s podzimní depkou, která je out (jak mě informovala jedna kamarádka, který byla taky out),  asi to bude počasím, asi to bude mnou, jako obvykle. Ale proč se to předtím nesnažit pár chvil svádět na něco  jiného, okolnosti, počasí &amp; deprimující ticho po zmizelých ptácích. Dovolte abych se předtsavil.. to nic,  jenom poslouchám nového Kryštofa, který zrovna proti melancholii nepůsobí. Spíš teda stimulant.</p>
<p>A co že se to stalo za těch několik dní, týdnů, co jsem tu nebyl? Vlastně &amp; v podstatě celkem nic  &amp; nechce se mi to tu popisovat všechno, protože si minimálně všechno nepamatuju &amp; maximálně bych vás  zase unudil xmrti. Život je sice krutý, ale já se většinu svého času snažím nebýt. Ikdyž se mi to často  nedaří, jako ostatně mnoho dalších věcí. Jo, na předchozí větě vidíte, že byste už dál číst neměli, ale  pokusím se být v dalším textu normálnější.</p>
<p>Zařídil jsem si účet. Asi bych se o tom nerozepisoval, protože je to už týden &amp; ani bych si na to  moc nevzpomněl, kdybych dneska nešel vyzvednout kreditku. Při sepisování smlouvy jsem tam nechal snad padesát  podpisů &amp; byl jsem celkem šoku. Ale jinak to všechno šlo v pohodě, jen jsem říkal ano, podepisoval, listoval  smlouvami, kýval, opakoval svoje jméno a tak. Bylo to ještě víc vpoho, než si myslíte, jelikož v bance dělá  moje teta. Takže vpoho. Dneska jsem šel ještě pro ty kreditky, naběhl jsem, teta byla prvních pár vteřin v šoku,  že jsem jenom v triku, ale to je celkem normální. Pak jsem dostal karty, podepsal lístek o převzetí karet,  podepsal lístek o převzetí pinů ke každé kartě, podepsal lístek o převzetí každé jednotlivé karty,  podepsal karty, teta je zašla zkopírovat a pak jsem podepsal papír s mými podepsanými kartami, že jsem  je podepsal. No prostě bomba. Nejlepší je na tom to, že tam mají nějaké brutálně nepíšící propisky a na kartu  se podepisuje nějakým tenkým liháčem, takže mám na kartě a na papírem úplně jiné podpisy..</p>
<p>To by bylo z toho zajímavějšího z dnešního dne. Dál se asi budu věnovat včerejšku, pokud si zrovna nevzpomenu  na něco z dneška, jako zrovna teď. Jsem pan sen. Mikrokosmos je skvělý. Jo, vzpomněl jsem si na ráno,  když jsem přijel na Vsetín a pod záminkou rozměnění peněz nabehl do trafiky, kde jsem se včera (příště a dnes)  zeptal, jestli mívají časopis Blok (o designu), milá paní řekla, že jo, tak jsem ráno naběhl k okýnku a pěkně poprosil.  Ale. Blok je značně úzkoprofilové zboží, proto není v trafice na pultíku, nýbrž někde v podzemí, tak se paní  vždycky zanořila pod pultík &amp; hledala, pak chvilku obsluhovala stále narůstající frontu &amp; pak se zase potopila  do hlubin té malinké budky. Nicméně po cca dvaceti minutách se vynořila naposled, že to nemůže najít. Vzal jsem  Reflex, s tím že se kdyžtak ještě stavím odpoledne (a odpoledne čerstvá odpolední paní nevěděla zhola nic, ani o tom,  že nějaký blok existuje)..</p>
<p>Včerejšek? Jo, středa. Hned po úterý, kdy jsem viděl Sedmikrásky od Chytilové, kterýžto film mi přijde,  že jsem zcela nepochopil. Některé scény byly skvělé, ale tak celkově.. Nevím, zdá se mi, že tam toho bylo víc,  než jsem v (nepřirozeně) vytopené aule &amp; aktuálním rozpoložení nezachytil. No, středa. Ve středu jako obvykle  škola až do tří hodin, domů jedu ve čtyři, nepříliš přeplněným autobusem, vykecáváme s Marou o úterním dílu  'Allo 'allo! (Haló, haló; čt2, úterý-čtvrtek 18.00, jeden z mých oblíbených seriálů), po příjezdu domů  vylézám na strom (za pomocí žebříku) &amp; sbírám jablka. taky obírám v Žolikově ohrádce, ale jelikož je venku  malá sestřenice, která se ho bojí, tak přelézám plot. Heroický čin, takhle pozdě na podzim, pohyb mi chybí.  Mno, jak tak obírám společně s dědečkem, začíná se stmívat až se stmí vcelku docela, slézám ze stromu &amp; odjíždím  do náboženství, nebo spíš takové &bdquo;diskusní skupiny&ldquo; do kostela, kam se konečně po dlouhé době  znova dostávám.. Jezdíval jsem tam před nějakým rokem a půl, ale často se mi stávalo, že jsem přijel do města autobusem,  počkal na hodinu setkání, pak jsem tam byl sám &amp; otec Waldemar to zase rozpustil.. Když se mi tohle stávalo  nějakých pár mněsíců dost pravidelně, tak o rodiče přestalo bavit.. Ale teď to vypadá, že už tam bývá víc lidí,  a i kdyby nepřišli, tak přijde aspoň Pú, tak jsme dva :). Včera nás tam došla spousta a byla pohodová hodina..</p>
<p>Mno, o moc víc se mi toho psát nechce, nemám moc co. Nemám zrovna nejlepší náladu, protože doma si připadám,  že jakákoli moje věta způsobuje hádku &amp; taťka mi řekl, že tyto situace vyhledávám. Jo, to mi zvedá náladu.  Ve škole už zase po pár letech (jo, kdysi to byla pravda) asi působím na své okolí jako člověk, kterému ke štěstí  stačí počítač (he's in love with his notebook, heh), což mi ale vlastně nemusí vadit. Každopádně s počítačem  si teď příliš nerozumím, ač na něm trávím spousty času. Jo, spousta práce. Ale začínám dělat ptákoviny jako nějaká  lama. Kupříkladu předtím než jsem začal psát tento text jsem zjistil, že blog, na který chodím docela pravidelně  (<a href="http://www.hledamdivkuzautobusudobrna.com/">=M=ho Hledám dívku z autobusu do Brna</a>) a který jsem si konečně zalinkoval tak před dvěma  týdny &amp; bylo mi dost divné, že od té doby není žádný nový příspěvek, jsem si zalinkoval přímým odkazem na jeden  z článků. A pak mi bylo divné, že furt vyskakuje ten samý článek, já debil. Jakmile jsem to zjistil, opravil jsem  odkaz a okamžitě šel zkontrolovat, co je nového. Ale nic nenaběhlo. Tak jsem zkusil  <a href="http://reality-show.net">Juna</a>, taky nic. Asi spadlo pipni, řekl jsem si. <a href="http://pixy.cz">Pixy</a>  taky nenaskočil. Stejně tak nic z webzdarma. Že by už podruhé letos vypadl NIX? Ne, jen jsem byl offline. Já debil.</p>
<p>Mno. Safra, zase začínám mno, což je v psaném projevu docela nepřípustná věc. Třeba zase pokecáme zítra,  pro dnešek končím. Snad jen na závěr bych uvedl jedno číslo ~29 - to je počet přístupů denně poté, co se tu  dva týdny neobjevil žádný příspěvek. Řekl bych, že je to konečné číslo, které ukazuje denní počet naprosto náhodných  přístupů z vyhledáváčů. Jinak se to vysvětlit nedokážu..</p>
<p>Zatím se mějte krásně..</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">výpadek NIXu</span> | <span class="comname">God.zilla</span> | (pátek&nbsp;15.&nbsp;10.&nbsp;2004,&nbsp;19:37)</p>
<p>no, ve skutečnosti včera spadl CESNET, tak jsi mozna nebyl tak daleko od pravdy (od 22 do 22:40 :-) <br>  <br> zbytek jsem moc nestudoval, jeste to nekdy proctu :-) </p>
</div>
<div class="comment">
<p style="font-weight:bold"><span class="compredmet">banky a nepíšící prupisky!</span> | <span class="comname">God.zilla</span> | (pátek&nbsp;15.&nbsp;10.&nbsp;2004,&nbsp;19:47)</p>
<p>jo jo jo, a stokrát jo! :-))) je ověřené, že najít prupisku pro funkční podepsání karty je v podstatě nemožné, a normální na papír se taky oběví až po prozkoumání všech kolem :-) nechápu, proč nemůžou nakoupit hromadu tužek do zásoby a pak je postupně ty staré vyhazovat :-)))) prostě se asi musí šetřit. testováno v České spořitelně a Komerční bance (s ostatníma bankama naštěstí spolupracovat nemusím :-))) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Endlife</span> |  <a href="mailto:jan.martinek@post.cz">mail</a> (pátek&nbsp;15.&nbsp;10.&nbsp;2004,&nbsp;22:37)</p>
<p>whoa, offline věštím padání netu :-) <br>  <br> jo, mají tam spešl propisky zaražené ve stojáncích, aby náplň nestekla k cvakacímu čudlíku, ale přesto píšou naprosto hrozně, dřou o papír a podpis pak vypadá poněkud zmršeně. Na kartu jsem dostal centrofixový permanent, takže krásně klouže po hladkém povrchu karty a podpis je zase úplně jiný.. ideální by bylo, kdybych tam nebyl v triku, ale v košili, kde mám vždycky v kapsičce propisku :) </p>
</div>
</div>
