---
layout: post
title: Zápisek ze dne 13. srpna 2004
date: '2004-08-13 17:00:00 +0200'
date_gmt: '2004-08-13 15:00:00 +0200'
category: nezařazené
tags: []
comments: []
---
<p>Je čtvrt na čtyři ráno a já nemůžu usnout. Totálně. Snažil jsem se, ale prostě to  nejde. Venku zrovna začalo pršet a zatím potichu hřmí. Ležím s notebookem v posteli  a přes strop občas přelítnou světla okolojedoucích aut.. Poslouchám Play od Mobyho,  cítím se podobně zoufale jak Moby v jeho textech..</p>
<p>Dneska jsem si pospal dost dlouho, v devět jsem sedl k počítači a dodělal systém  pro vkládání banneru do <a href="http://www.superdvd.cz">superdvd</a> a pak  jsem dodělal malé nedodělávky, aby byl celý web 100% validní - až na barevný posuvník  v css je to tam.. Před polednem bylo už docela vedro &amp; ještě to chtělo trochu  zamakat na SOL webu, tak jsem tam zase dodělal pár věcí.. Stejně pořád nemám dost  podkladů :(. Celý ten fesťák organizuje zvrchu jeden člověk &amp; zjevně je toho  moc, tak se zrovna web moc nestíhá..</p>
<p>Po tradičně dobrém obědu u babičky jsem jel za mamkou do práce - nechtěla jí odejít  pošta - nakonec jsem akorát přehodil Idnes připojení za Worldonline, zařadilo se správné  SMTP a už to běží.. Po cestě jsem se stavil v Karolince pro nový Reflex &amp; když  jsem projížděl kolem kačáku, zrovna tam týpek skákal na rampě nějaký zběsilý skok  na snowboardu.. Úplně husté :). Akorát ho pak chudáka museli z té vody tahat lanem :).</p>
<p>Uh, venku je právě největší bouřka minimálně letošního roku. Tolik hřmění &amp;  blesků.. Vytáhl jsem počítač ze zásuvky a z modemu a odpojil notebook. Když jsem  lezl pod počítačový stůl, flákl jsem hlavou o desku a hlasitým Scheiße! probudil  rodiče ;). Ti jsou z bouřky ale taky celkem vyplesklí. No, je to síla. Wow, teď to  bylo poznat i na mojem zesilovači :(. Má k tomu aj hodně pršet, ale buď to zatím  zaniká v hřmění, nebo to ještě není ten největší příval.. Zvuk deště nad mým pokojem  mám docela naposlouchaný..</p>
<p>Po cestě zpátky domů jsem chytil do nohy zabodeníčko od nějakého hnusného  hmyzáka &amp; děsně to bolí :(. A ještě pořád. Ale zatím neupadám do komatu, tak  myslím, že to přežiju. Koupil jsem v Jednotě posledních devět rohlíků a poslední  dva koblížky a tím vyzásobil domácnost pečivem na následující dva dny - ve čtvrtek  se normálně dělá týdenní nákup, ale včera se to nějak vypustilo. Původně jsem chtěl  pečivo vypustit úplně a k večeři upéct brambory, ale to se nějak nepodařilo..</p>
<p>Po dosažení domova jsem padl na postel a jal se odpočívat :). Ale přijel taťka &amp;  dovezli nám minifošny - šestimetrové fošny s poloviční šířkou (fošna = tlustá deska).  Vyhodili jsme část doma (příští rok stavíme na zahradě altán) a část odvezli na chatu.  Z Avie se desky málem vysypaly, ale naštěstí jenom málem [začíná intenzivně pršet].  Vyložili jsme to do garáže a pak přehodili na balkón (který se bude asi přespříští týden  opravovat). Pak jsme dojeli domů (nová octávka je vážně pěkné auto :)) a po večeři  nahodili desky na půdu.</p>
<p>Déšť je nějaký divný.. A vítr fouká taky divně, protože mi prší na okenní parapet..  Zpátky k tématu, večer jsem se připojil k netu &amp; tam se totálně nic neděje..  Tři hodinky jsem čekal na klienta, abychom spolu vyřešili nějaké problémy kolem webu,  ale nepřišel. Tak jsem šel spát, přečetl pár věcí z nového reflexu a snažil se usnout..  Ale kolem půl druhé mě to přestalo bavit, tak jsem začal hrát Freecell a pak zazvoní  najednou telefon, že klient se nakonec objevil a je naštvaný.. Ach jo, tahle  spolupráce mě bude stát nervy. Ale docela ho chápu ;(. A pak už jsem jenom Freecelloval  (mimo jiné jsem dal 7 vítězství v řadě :)) a pak přišla bouřka..</p>
<p>Před pár dny mě na icq našel nějaký podivný Němec, který uměl částečně česky,  že prý teď bydlí v Bernu a chtěl pokecat.. Tak jsme se dva večery bavili, já s vypětím  všech sil vyráběl německé věty, a on nakonec zjistil, že nejsem ten, kdo si myslí,  že jsem. Tak řekl Scheiße! a přestal komunikovat ;). Křehké přátelství internetového  věku ;).</p>
<p>Víc toho asi teď už nenapíšu.. Sice nevím, jestli budu spát, ale psát už asi ne..  Beztak je už informační hustota dost nízká ;). Mějte se..</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">pif</span> |  <a href="http://www.pifik.com">web</a> (v&nbsp;pátek&nbsp;13.&nbsp;08.&nbsp;2004,&nbsp;v&nbsp;22:02)</p>
<p>jojo mi to tady taky prijde desne pod bodem mrazu :))  <br>  <br> proste lidi videj, ze konci prazdniny a tak si to uzivaj :)) a tady se nic nedeje </p>
</div>
</div>
