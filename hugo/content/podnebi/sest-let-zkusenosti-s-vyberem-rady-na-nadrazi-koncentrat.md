---
title: 'Šest let zkušeností s výběrem řady na nádraží: koncentrát'
date: '2012-05-21 17:41:41 +0200'
date_gmt: '2012-05-21 16:41:41 +0200'
category: kolem
tags: []
comments:
  - id: 15182
    author: Dávid
    author_email: d.tvrdon@gmail.com
    author_url: ''
    date: '2012-05-21 18:55:24 +0200'
    date_gmt: '2012-05-21 17:55:24 +0200'
    content: Ako tak čítam, predstavujem si Ťa stáť na Hlaváku v tom najdlhšom rade a minimálne dvaja pred Tebou si museli vybavovať zľavovú kartičku a polovica stojacich museli byť dôchodcovia alebo veľmi neskúsení padawani, inak si neviem predstaviť motiváciu k písaniu a kresleniu tohto článku. Snáď sa Ti uľavilo, ja som sa zabavil :)
  - id: 15183
    author: Jan Martinek
    author_email: jan.martinek@post.cz
    author_url: http://jan-martinek.com
    date: '2012-05-21 22:29:44 +0200'
    date_gmt: '2012-05-21 21:29:44 +0200'
    content: "Já v tom vidím hlavně zajímavý příklad problému, který má jasné řešení. A pak jiné. A jiné. A až pak správné :) A člověk musí postupně pronikat do podstaty věci.\r\n\r\nTen samotný problém tak zásadní není, jen mě bavilo to takhle napsat :)"
  - id: 15195
    author: srkz
    author_email: skrz@skrzinternet.cz
    author_url: ''
    date: '2012-05-23 12:40:30 +0200'
    date_gmt: '2012-05-23 11:40:30 +0200'
    content: "Ale kam se postavit na nástupišti? Je statisticky méně lidí na konci vlaku?\r\nZaplní se více kupé uprostřed nebo na kraji vagónu?"
  - id: 15204
    author: Ondřej Folvarčný
    author_email: buckthornberry@gmail.com
    author_url: ''
    date: '2012-05-25 20:50:11 +0200'
    date_gmt: '2012-05-25 19:50:11 +0200'
    content: "Taky mě to svého času trápilo a jsem rád, že i o takových všednědenní záležitostech občas někdo napíše. ;)\r\n\r\nPoslední cca 2 roky jezdím s IN kartou, kterou používám jako elektronickou peněženku, což je velmi zásadní. Přijdu 10 minut před odjezdem k vlaku, přistoupím k automatu, které jsou na brněnském nádraží dnes tuším už minimálně 4, z toho minimálně jeden zároveň funkční a volný. Během 20 sekund si naťukám a vyjedu jízdenku, koupím něco na zub na cestu a odkráčím na nástupiště. Ano, občas mě přepadá pocit mírné povýšenosti nad těmi, co stojí v řadě, ale snažím se neopovrhovat jimi, taky jsem mezi ně dříve patřil. :)\r\n\r\nMyslím, že elektronická peněženka se dá vyřídit i samostatně, kdybyste nechtěli IN kartu. Nevýhodou je pouze to, že jednou třeba za 3 měsíce musím vystát 5 minutovou řadu na informacích a tam dobít (jde to i jinde, ale většinou mi to vyjde na cestu z Brna a info je rychlejší než ostatní pokladny). Další nevýhoda spočívá v relativně malém rozšíření automatů po ČR a třeba v Praze jsem ho jednou hledal asi 10 minut."
  - id: 15205
    author: Ondřej Folvarčný
    author_email: buckthornberry@gmail.com
    author_url: ''
    date: '2012-05-25 20:57:35 +0200'
    date_gmt: '2012-05-25 19:57:35 +0200'
    content: "Pokud bys chtěl fakt matematicky poměřovat výhodnost té které fronty, je to fakt nadlidský úkol. Lze však brát v úvahu věci jako např.:\r\n\r\n1) případné problémové zákazníky - naštvané lidi, co se dohadujou v řadě, jak to vlastně je a že se musí paní u pokladny zeptat\r\n2) skupinky skautů, mažoretek, kamarádů, kteří sice někdy stojí v řadě všichni, ale kupují jen 1 jízdenku a pak řada razantně splaskne\r\n3) lidé před tebou si stoupají do řady většinou taky na základě nějakých svých předchozích zkušeností, takže možná, že všechny řady budou trvat fakt skoro stejně ;)"
---
<p>Aneb to nejdůležitější pro každého dojíždějícího prváka v pátek odpoledne. Jak si vybrat správnou řadu u pokladny s jízdenkami?</p>
<p>Když přijdete na nádraží (v tomto případě na brněnské, ale obdobně to asi platí i jinde), uvidíte následující situaci:</p>
<p><img src='/assets/migrated/wp-uploads/2012/05/screen-shot-2012-05-21-at-181641-2.png' alt='screen-shot-2012-05-21-at-181641-2.png' /></p>
<p>Dvě obrovské řady a jedna kratší na boku místnosti. Kterou si vybrat? Amatér zvolí tu nejkratší. Jaký faktor mu zůstává skryt?</p>
<p>Ano! Jsou to počty pokladen na opačném konci řady, než kam si právě stoupnul. Počet pokladen je zásadní, protože v podstatě dělí délku řady počtem odbavovacích míst. Pokročilý mrkne na počty pokladen, prohlídne řady, vydělí získaná čísla a zařadí se. Do stejné řady. Pořád mu ale chybí zásadní úvaha.</p>
<p><img src='/assets/migrated/wp-uploads/2012/05/screen-shot-2012-05-21-at-181641-3.png' alt='screen-shot-2012-05-21-at-181641-3.png' /></p>
<p>Pokladny mohou být otevřené a zavřené. Je tedy třeba se na ně podívat pečlivě. Naštěstí mají ČD pěkné červené cedulky „uzavřená pokladna“. Nejlepší varianta je zřejmě stále ta nejkratší řada napravo.</p>
<p><img src='/assets/migrated/wp-uploads/2012/05/screen-shot-2012-05-21-at-181641.png' alt='screen-shot-2012-05-21-at-181641.png' /></p>
<p>Zdá se, že náš padawan pomalu dospěl do fáze, kdy mu zacházení se silou nedělá problémy. Ale to je teprv ta chvíle, kdy se musí vydat na bažinnou planetu Dagobah, aby získal zásadní vhled do celé komplexní situace. Ta byla totiž zatím zvažována pouze staticky, ale je přitom velmi dynamická. Podstatné jsou zejména dva faktory:</p>
<p><strong>1.</strong> Pokladny se mohou velmi rychle otevřít a zavřít. V tiskárně dojde papír, obsluha dostane chuť na svačinu anebo praskne kolečko u židle a paní zmizí v hlubině. V Brně <a href="http://www.hantec.cz/hantec/podzemi/podzemi.htm">nic neobvyklého</a>.</p>
<p><strong>2.</strong> Ne každý cestující byl stvořen rovný. Jeden koupí lístek jako každý týden, druhý poprvé cestuje do neznámých krajin a netuší, kde přestoupit, třetí neumí česky a nedaří se mu vyptat si lístek do Přerova pro pět osob, s IN kartou, místenkou a jízdním kolem. <em>Nechť jsou prokleti</em> ti, kteří si nechají s řadou za zády potvrdit slevovou kartičku. Takový náhodný zdržák dokáže pořádně zamíchat se skóre té které řady.</p>
<p>Tyto faktory již nelze kvůli jejich pravděpodobnostní povaze snadno vizualizovat. Proto je třeba do nich proniknout, zavřít oči a cítit Sílu! </p>
<p>A pak se zařadit do té nejdelší řady v celé nádražní budově. Skutečně.</p>
