---
title: Opera mini &amp; postřehy
date: '2008-04-04 22:49:18 +0200'
date_gmt: '2008-04-04 20:49:18 +0200'
category: cokoliv
tags:
  - mobil
  - opera mini
  - internet
comments: []
---
<p>V posledních pár dnech mě zaujaly dvě věci na Opeře mini.</p>
<p><strong>DL/UL v nové betě</strong></p>
<p>Nejdřív nová <a href="https://www.operamini.com/beta/">betaverze</a> 4.1, která jako novou feature uvádí možnost uploadu a stahování dat. Zajímalo by mě, jakým způsobem je to řešeno. </p>
<p>Pokud totiž data poběží přes server Opery, tak to může přinést komplikace operátorům, kteří poskytují tarifní zvýhodnění jako například T-Mobilovský Web'n'Walk, který umožňuje neomezený traffic (a sází na to, že s Operou mini je obtížné udělat výraznější traffic).</p>
<p>Pokud naopak tato data poběží přímo, budou mít (zase) problém operátoři, když budou chtít zákazníkům vysvětlit, co je v rámci paušálu a za co si připlatí.</p>
<p>Možná řešení jsou různá, od dobrých po nepříjemné. Mezi příjemné patří zavedení nových bezlimitních paušálů neomezovaných na Operu mini - to je dneska utopie. Střední cesta by asi spočívala v tom, že by vznikly nějaké FUPy - s následným snižováním rychlosti (i když je fakt, že u EDGE a GPRS moc není kam snižovat) nebo připlácením za nadlimitní data (snad s nějakým trvale dostupným místem, kde by byla vidět statistika přenesených dat). </p>
<p>Asi nejhorší by bylo, kdyby operátoři službu uzamkli pro uživatele Oper starších verzí (tzn. že by prakticky situaci neřešili) - a přidali třeba ještě navíc nějaké identifikační znaky do licencovaných prohlížečů založených na Opeře (jakým je třeba Web'n'Walk prohlížeč od zmíněného T-Mobilu). Je pravda, že takové řešení je asi nejpravděpodobnější - nejspíš nejlevnější a pro mnohé uživatele neomezující (protože nevědí, že jejich prohlížeč je odvozen od starš verze jiného prohlížeče - prostě to berou jako jedinou možnost - podobně jako Internet Explorer).</p>
<p>Možnost, že by operátoři chtěli zákazníkům nějak vysvětlovat, jak poznají, za která data platí a za která ne, mi přijde naprosto nereálná, tak ji ani neuvažuji.</p>
<p><strong>Opera mini na desktopu</strong></p>
<p>Díky <a href="https://met.blog.root.cz/0804/opera-mini-na-desktop">článku</a> na blogu Martina Hassmana jsem objevil (pro mnohé jistě známou) možnost provozovat Operu mini na desktopu. Hodně mě to zaujalo, ač spíše jen pro určité specifické účely - například pro blogování na cestách (za předpokladu, že emulátor v pořádku zvládá copypastovat) nebo v původním článku zmíněné nouzové řešení při delším výpadku internetu. </p>
<p>Pro jiné účely to asi nemá cenu, prohlížení stránek v Opeře mini na displeji 320*240 je vcelku příjemné.</p>
