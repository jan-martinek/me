---
title: Morální základy politiky
date: '2007-03-15 17:00:00 +0100'
date_gmt: '2007-03-15 16:00:00 +0100'
category: kolem
tags: []
comments: []
---
<p>Posledních pár dní je zase pěkně, neprší a svítí sluníčko, dneska jsem konečně jednou ani nebral bundu (pár dní jsem ji nosil v ruce, kdyby náhodou). Koupil jsem si nové kalhoty (ve Vaňkovce jedny ze čtyř v mé velikosti) a knížku <a href="https://www.kosmas.cz/knihy/108367/moralni-zaklady-politiky/">Morální základy politiky</a>. Jelikož teď chodím s fotobrašnou a ještě jsem uspokojivě nevyřešil problém přepravy dokumentů (většinou není třeba, ale občas si koupím noviny nebo vezmu knížku) a venku je pěkně, tak nosím knížku s sebou &ndash; v ruce. A docela mě překvapilo, že na tuhle knížku skoro všichni reagují &ndash; samozřejmě ve smyslu "to je science-fiction, co" nebo "to bys měl poslat tamtěm do phy" nebo "něco takového existuje?" atp.</p>
<p>Po titulech jako "Oblast politična a překrývající se konsenzus" nebo "O egalitárním libertarianismu: jiný neoliberalismus" je to příjemná změna, když ostatní reagují :)</p>
<p>Jinak je to tedy příjemná knížka o politické filosofii, což se teď snažím vstřebávat, žádná praktická příručka. Nebudu doporučovat &ndash; nemám dočteno. Raděj si teď přečtěte poněkud "úchylnější", ale zajímavé <a href="https://www.kosmas.cz/knihy/103927/norske-drevo/">Norské dřevo</a>, k jehož čtení jistě mírně namotivuje <a href="https://reality-show.net/?text=677-i-once-had-a-girl-or-should-i-say-she-once-had-me">juneau</a>.</p>
