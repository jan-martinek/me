---
title: Strategie zaměstnanosti
date: '2009-08-27 12:54:32 +0200'
date_gmt: '2009-08-27 11:54:32 +0200'
category: kolem,  cokoliv
tags: []
comments:
  - id: 12181
    author: suchosch
    author_email: suchosch@suchosch.net
    author_url: https://suchosch.net
    date: '2009-08-27 22:30:27 +0200'
    date_gmt: '2009-08-27 21:30:27 +0200'
    content: záchody označované na cedulích jako "nové toalety" mě taky zaujaly. především tím, že jsem tam naházel 25 korun, než jsem se dostal k vykonání potřeby. (5 korun do měnícího automatu, který nevrací a bere jen některé mince. zbytek jsem neposkládal. nakonec jsem si rozměnil dvacku na dvě desetikoruny a pět korun tam nechal svému osudu. pak jsem první ze získaných mincí vhodil do turniketu a ejhle, aktivoval jsem ten, který vedl na dámskou část. druhou minci jsem již použil správně...)
  - id: 12182
    author: Jan Martinek
    author_email: jan.martinek@post.cz
    author_url: https://jan-martinek.com
    date: '2009-08-28 16:50:33 +0200'
    date_gmt: '2009-08-28 15:50:33 +0200'
    content: Tomu říkám user experience par excellence! :)
---
<p>Ještě jedno krátké ohlédnutí za mou epochální cestou do Prahy (ano, pro vesničanobrňáka je to opravdu zážitek!).</p>
<p>Zaujaly mě záchodky na nádražích, jak na Hlaváku, tak na Florenci; a to nejen cenou. Ač totiž u vchodu stojí superspeciální automaty, které vydávají slevněnky na bagety, otáčí turniketem apod., jsou doplněny i o tradiční paní (jejíž pozice bývá na UP inzerována jako „Hledáme osobu pro obsluhu vstupu na WC. Požadavkem je především dobrá práce s mimikou obličeje. Vlastní citrón výhodou.“). V jednom vchodu paní všechny uklidňuje &ndash; „Ano, automat vrací!“, na druhém trpělivě rozměňuje na desetikoruny a upozorňuje, co je to vlastně ten vchod (design turniketu očividně předběhl dobu) a kam strčit získanou desetikorunu.</p>
<p>Pamatuji se, jak kdysi na místním městském úřadě nakoupili první počítače a navýšili počet zaměstnanců, aby měl kdo s těmi počítači pracovat, takže tento postup by mne již neměl překvapovat – ale opět se to podařilo. Nejspíše jde o kompromisní boj s hrozbou rozbíječů strojů. Každopádně je to tak absurdní, až bych řekl, že koza se nažrala a vlk zůstal celý. (Pozn.: Poslední věta <em>neobsahuje</em> narážku na paní za přepážkou. Opravdu.)</p>
