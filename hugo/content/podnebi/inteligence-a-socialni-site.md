---
title: Inteligence a sociální sítě
date: '2009-10-01 09:23:05 +0200'
date_gmt: '2009-10-01 08:23:05 +0200'
category: kolem,  cokoliv
tags: []
comments:
  - id: 12202
    author: Jenda
    author_email: jan.perla.jr@gmail.com
    author_url: ''
    date: '2009-10-01 11:45:59 +0200'
    date_gmt: '2009-10-01 10:45:59 +0200'
    content: Máš naprostou pravdu. Jen bych se možná trochu víc zamyslel nad LinkedIn - mají to být jen pracovní kontakty, nebo kontakty i na lidi, se kterými máš něco společného a mohou ti případně pracovně něco pozitivního přinést? Třeba zajímavou pozici atd.?
  - id: 12203
    author: Jan Martinek
    author_email: jan.martinek@post.cz
    author_url: http://jan-martinek.com
    date: '2009-10-01 13:10:55 +0200'
    date_gmt: '2009-10-01 12:10:55 +0200'
    content: Úplně si možná nedokážu představit, co tím myslíš, ale předpokládám, že jde o situaci, když třeba kamarád dělá v blízkém oboru apod. Pak to samozřejmě za určitých okolností může být i "pracovní kontakt".
  - id: 12204
    author: Jenda
    author_email: jan.perla.jr@gmail.com
    author_url: ''
    date: '2009-10-04 16:26:58 +0200'
    date_gmt: '2009-10-04 15:26:58 +0200'
    content: Jo, máš pravdu v tom, že jde většinou o lidi, kteří dělají v blízkých oborech, ale i tak - člověk nikdy neví, kam ho vítr zavane
---
<p>Právě jsem si na Lupě přečetl <a href="http://www.lupa.cz/clanky/elektronicke-vizitky-chrani-nase-lesy-i-nervy/">článek o elektronických vizitkách</a>. Mimo to, že je tento článek krátký a profilově mi k Lupě moc nesedí (i přes její občasné publicistické úlety), mi přijde naprosto scestná následující úvaha:</p>
<blockquote><p>Abyste se s druhým člověkem na Internetu zkontaktovali "na úrovni doby", musíte se "skamarádit“, začít se "followovat" nebo navázat spojení (connection) na mnoha sociálních sítích, jejichž počty můžou jít u některých z nás až do desítek.</p></blockquote>
<p>Inteligence uživatelů sociálních sítí občas mizí nejen při psaní statusů jako "Jdu spát." či "Močím.", ale i při samotném výběru sítí. Každá ze sítí je užitečná k něčemu jinému a ignorování tohoto faktu je cestou ke hlubině informačního přehlcení. </p>
<p>Stejně jako jsem před pár lety nečetl newsletter a blog každého svého klienta, kolegy či známého, nechatoval s nimi na ICQ a co týden neobjížděl všechna bydliště, abych klienty pozdravil u příležitosti nedělního podvečera, tak dnes nemám potřebu přidávat všechny osoby, které poznám, na všechny dostupné sociální sítě a komunikační protokoly.</p>
<p>Na Facebooku mám přátele. Na twitteru sleduju pár pro mě (z různých důvodů) významnějších lidí a pár užitečných feedů. Na pracovní kontakty je tu Linked.In. V RSS čtečce mám jen zdroje, které poskytují zajímavé články. K pracovní komunikaci je <em>většinou</em> nejlepší e-mail či osobní setkání, případně rychlý telefonát, pročež není nutné mít tyto osoby na ICQ. A tak podobně. (Tyto množiny osob samozřejmě mají průniky, ale to teď není důležité.)</p>
<p>Každého člověka je fajn poznat jako komplexní osobu, ať už jde o klienta či kamaráda. Ale nepotřebuji vědět, kolik toho na párty v pátek večer vypil můj klient, ani nejnovější údaje z ceníku služeb poskytovaných některým z mých přátel.</p>
