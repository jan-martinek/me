---
title: 'Poznámky z #nmi14'
date: '2014-02-11 12:24:43 +0100'
date_gmt: '2014-02-11 11:24:43 +0100'
category: kolem
tags: []
comments: []
---
<p>Pro mě nejzábavnější posun <a href="http://www.tuesday.cz/akce/new-media-inspiration-2014/">#nmi14</a> je od <em>„jé, tolik lidí z twitteru v jedné místosti“</em> k <em>„jé, tyhle děcka znám z instagramu“</em> (pozdravy <a href="http://instagram.com/josefslerka">@josefslerka</a>). </p>
<p>Následují už jen stručné poznámky k jednotlivým přednáškám, na které jsem se byl mrknout. Symbolem <span style="color: red">&#x25CF;</span> jsou označeny přednášky, z nichž bude záznam.</p>
<p><strong><span style="color: red">&#x25CF;</span> Aaron Gibson/A fire starts in Alexandria</strong> — Zajímavá přednáška (poznamenaná nevýrazným přednesem) o síti Tor, která umožňuje anonymní přístup k internetovému obsahu. Není to obtížné — existuje Tor Browser Bundle, který obsahuje vše, co je potřeba. Pokud jste správní pravdoláskaři, můžete provozovat uzel sítě sami u sebe. <strong style="color: green">Lajk.</strong></p>
<p><img src='/assets/migrated/wp-uploads/2014/02/obrazek-1.JPG' alt='obrazek-1.JPG' /></p>
<p><strong>Dita Malečková/Podivné atraktory v hlavě</strong> — Přednáška začínající jako briefing v akčních filmech, kde lidé říkají "něco vědeckého", která mi ale někde v půlkce začala dávat smysl. Rozpoznávání vzorců v přirozeném světě a lidských výtvorech (a jejich percepci) a jejich srovnávání s matematicky či jinak konstruovanými teoretickými strukturami. Určitě stojí za další prozkoumání. <strong style="color: green">Lajk.</strong></p>
<p><strong>Soňa Príborská/Život jako data — data jako životní styl</strong> — Základní přehled o tom, co znamená sběr dat, manuální i automatizovaný, výběr aktuálních či zajímavých aplikací + co z toho. <strong style="color: green">Lajk.</strong></p>
<p><strong>Tereza Zadražilová/Chování dětí mladšího věku na internetu</strong> — Prezentace výzkumu, nejzajímavější slajd viz obrázek. Stojí za to slyšet (čím víc si vzpomínám sám na sebe, tím je komplikovanější to poslouchat). <strong style="color: green">Lajk.</strong></p>
<p><img src='/assets/migrated/wp-uploads/2014/02/obrazek-2.JPG' alt='obrazek-2.JPG' /></p>
<p><strong>Markéta Dolejšová/Posthumanistické tendence v performance art: interakce těla a kódu</strong> — Nostalgie pro čtenáře Živlu. Viz anotace: Posthumanistické tendence v performance art je diplomová práce pojednávající o vlivu technologií na formování vztahů v rámci globální sítě lidí, zvířat, strojů a dalších živých či neživých věcí. Na postupnou proměnu kulturních, antropologických nebo filosofických rozměrů této sítě nahlíží optikou uměleckého žánru performance art, a zároveň tedy navrhuje vhodnost prolínání uměleckého a "vědeckého" či akademického uvažování. <strong style="color: green">Lajk.</strong></p>
<blockquote class="twitter-tweet" lang="en"><p>She hasn&#39;t lost control. Yet. (A talk about posthumans.) <a href="https://twitter.com/search?q=%23nmi14&amp;src=hash">#nmi14</a> <a href="https://twitter.com/search?q=%23tees&amp;src=hash">#tees</a> <a href="https://twitter.com/search?q=%23techloveWillTearUsApart&amp;src=hash">#techloveWillTearUsApart</a> <a href="http://t.co/5u3SylYCHR">pic.twitter.com/5u3SylYCHR</a></p>
<p>&mdash; Jan Martinek (@endlife) <a href="https://twitter.com/endlife/statuses/432102291618164736">February 8, 2014</a></p></blockquote>
<p><script async src="//platform.twitter.com/widgets.js" charset="utf-8"></script></p>
<p><strong>Martina Čulíková/Geoprostorová revoluce: Location Based Services jako médium pro nové formy občanského aktivismu + Lutfia Drastilová/Využívání sociálních sítí na Blízkém východě se zaměřením na území Palestiny</strong> Dvě přednášky se zajímavými příklady z aktuálního dění. <strong style="color: green">Lajk.</strong></p>
<p><strong>Ján Simkanič/Vlastní kniha snadno a rychle</strong> — Přednáška dobrá zejména trochu jiným přístupem (minimum času, neřešit vydavatele, hraní si s placením) a všelijakými čísly, která něco říkají, něco ne, ale na nic si nehrají. <strong style="color: green">Lajk.</strong></p>
<p><strong><span style="color: red">&#x25CF;</span> Luboš Louženský/Šmíráctví ve službách marketingu, aneb Kdo všechno ví o vašich úchylkách + Pavel Schamberger/Cookieless Monster: Fingerprinting zařízení skrze webový prohlížeč</strong> — Dobře připravená depka v obou případech (v prvním případě příběh a emoce (rodina se nezapře :)), v druhém případě data). Nejvtipnější zjistění: volba "do not track" je vlastně další možný identifikátor unikátního uživatele. <strong style="color: green">Lajk.</strong></p>
<p><strong>Petr Dvořák/Bezpečnost v kontextu Internetu věcí</strong> — "Experts are clueless." Zadávání pinu v Google Glass není žádná sranda a vícefaktorová autentizace vlastně nefunguje (instalací appky na Androidu jsem schopný během minutky překročit jak znalost hesla, tak i vlastnictví tokenu…). Spolu s předchozími dvěma přednáškami pro mě asi nejlepší úvody do oblasti bezpečnosti, v níž se málo vyznám. <strong style="color: green">Lajk.</strong></p>
<p><strong><span style="color: red">&#x25CF;</span> Petr Andrýsek/B2B na Facebooku funguje a prodává!</strong> — Case study prodeje B2B pomocí ovlivňování lidí uvnitř těchto firem, kteří pak hypoteticky implicitně podporují nákup určitého druhu zboží. Nevím, jestli je růst meziročního růstu o 14 % (u sezonního zboží) nějak vypovídající (navíc "in this economy"). Každopádně zajímavá myšlenka bez předvědčivější faktické základny. <strong style="color: orange">No nevim.</strong></p>
<p><strong><span style="color: red">&#x25CF;</span> Pavel Šenkapoun/Jak dostat kandidáta nepopulární strany z nevolitelného místa na kandidátce do Poslanecké sněmovny</strong> — Místo obhajoby agenturního postupu obhajoba kandidátů? <strong style="color: orange">No nevim.</strong></p>
<p><iframe src="//instagram.com/p/kKOhe2FA0V/embed/" width="612" height="710" frameborder="0" scrolling="no" allowtransparency="true"></iframe></p>
<p><strong>Tomáš Pruša/Skutečná data o nový médiích ve zdravotnictví</strong> — Hezká přednáška o tom, jak je důležité přistupovat odpovědně k datům a mít metodiku, která zaručí, že nám výzkum skutečně něco říká. A kromě toho i o tom, jak to vypadá s komunikací na sociálních sítích v českém zdravotnictví. <strong style="color: green">Lajk.</strong></p>
<p><strong>Josef Šlerka/Dáme práci — na cestě mezi akademickým a soukromým sektorem</strong> — Velice zajímavá prezentace o přístupu k analýze dat o pracovních pozicích, praktické tvorbě mikroformátů pro schema.org, o rozdílu mezi přínosem pro nezaměstnané a byznysem pracovních agentur (a tržní hodnotě obojího). Hezký příklad pokusu o strojové učení z dat, který se ukáže jako nemožný a následný příklon k používání ručně vytvářených dat, které umožní strukturování informací (navíc nešlo o příklon k vlastnímu budování těchto dat, ale o využití české Wikipedie jako aktualizovaného veřejně přístupného zdroje). <strong style="color: green">Lajk.</strong></p>
<p><img src='/assets/migrated/wp-uploads/2014/02/obrazek-3.JPG' alt='obrazek-3.JPG' /></p>
<p>No, za mě dobrý!</p>
