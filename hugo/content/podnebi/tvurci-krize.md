---
title: Tvůrčí krize
date: '2009-03-14 22:44:15 +0100'
date_gmt: '2009-03-14 21:44:15 +0100'
category: kolem,  podvědomí
tags: []
comments:
  - id: 12278
    author: Kamila
    author_email: huee-huee@seznam.cz
    author_url: ''
    date: '2010-01-31 23:18:17 +0100'
    date_gmt: '2010-01-31 22:18:17 +0100'
    content: Ačkoli je to tu už delší dobu, nedá mi neokomentovat, že je to epesní.
---
<p><img src='/assets/migrated/wp-uploads/2009/03/dsc_4889.jpg' alt='ilustrační obrázek' title='začíná mi být opravdu smutno' /></p>
<p>Jednou tu byl Příběh, byl uvnitř. Posedával v rohu sevřeném dvěma bílými stěnami. Občas vstal a ošahával mříže v oknech, prohlížel si převalující se mlhu v údolí i nad údolím. Nepotřeboval jíst, tak byl věčně opilý – na prázdný žaludek stačí málo. Po ránu jej bolívala hlava.</p>
<p>A takhle to šlo dál, dokud Příběh neumřel – bez známého důvodu. Možných důvodů bylo příliš mnoho, proto se ani známý detektiv Hadr nepokusil přemluvit šéfa, aby zahájil vyšetřování.</p>
<p>Zedníci zamíchali cement v míchačkách a zazdili mřížovaná okna. Z bílých stěn pak byly černé, navíc nebyly vidět. Ale to nevadilo, protože tam nikdo nebyl. </p>
<p>Příběh pohřbili v mlze, protože nic jiného venku nebylo (a uvnitř by brzy byl zápach). Rituály se musí dodržovat – „Příběh by z toho měl radost,“ řekl farář Surový.</p>
<p>A pak už se nic nedělo.</p>
