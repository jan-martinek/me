---
title: Jak vydržet II. - Rememberthemilk.com
date: '2009-01-24 10:18:34 +0100'
date_gmt: '2009-01-24 09:18:34 +0100'
category: cokoliv
tags: []
comments:
  - id: 11246
    author: davo
    author_email: d.tvrdon@gmail.com
    author_url: http://david.oktavagcm.sk/blog/
    date: '2009-01-24 15:43:44 +0100'
    date_gmt: '2009-01-24 14:43:44 +0100'
    content: ako to citam, tak to vyzera hrozne, vsetky tie synchronizacie, programy, predvolby, zazracne slova, ktore si ma clovek zapamatat aby to slo rychlejsie, programy a pluginy, ktore treba nainstalovat.. ono to asi funguje dobre, ked sa s tym clovek vyhra nejaky ten cas, nejaky ten cas nez si na to zvykne a uznavam, ze to potom moze sprijemnit zivot, ale u vacsiny ludi vidim problem - "windows", mozno to nie je problem, ale komplikacia urcite, kazdopadne je to vycerpavajuci clanok (v dobrom zmysle slova), ale asi zostanem pri svojich popiskoch, ktore po piatich minutach neviem kde su a ked si raz zozeniem mac, tak sa k tomuto clanku urcite vratim :-)
  - id: 11253
    author: Jan Martinek
    author_email: jan.martinek@post.cz
    author_url: ''
    date: '2009-01-24 17:37:02 +0100'
    date_gmt: '2009-01-24 16:37:02 +0100'
    content: "Z toho textu je na Macu závislý vlastně jen Quicksilver (ohledně Fluidu zmiňuju Mozilla Prism, který je dostupný pro PC). A Quicksilver se dá asi nejlépe (pokud ne přímo nějakou alternativou Quicksilveru pro PC) nahradit prohlížečem s bookmarkletem pro přidávání úkolů do RTM nebo přímo jen speciální Prismovou aplikací, která jde přímo na stránku pro přidání úkolu - to by snad nemělo být složité udělat.\r\n\r\nWindows nejsou prohra, jen jsou o něco míň intuitivní. V příštím textu se pokusím být platformově nezávislejší ;-)\r\n\r\nJinak - ono to všechno zní složitě, ale opravdu jsem byl schopný to všechno pozjišťovat a poskládat během dvou hodin (včetně registrace na Twitter). A šlo jen o to, najít co nejjednodušší způsoby, díky kterým teď opravdu stačí zmáčknout tři tlačítka a úkol je na místě a nemusím na něj myslet."
  - id: 11258
    author: davo
    author_email: d.tvrdon@gmail.com
    author_url: http://david.oktavagcm.sk/blog/
    date: '2009-01-24 19:49:55 +0100'
    date_gmt: '2009-01-24 18:49:55 +0100'
    content: Ja ti aj tak neviem, skusal som google calendar pre casom, lebo sa mi pozdavalo okrem ineho aj to, ze to zasiela sms na mobil, ci e-mail, ale ako si uz spominal, to pridavanie bolo dost zdlhave, aj ked mozno existuje nejaka jednoducha alternativa, velmi som to neriesil lebo uz aj tak mi to zabralo dost casu a vzalo prilis vela chuti sa s tym alebo niecomu takemu podobnym zapodievat. Este nad tym porozmyslam, mozno ta nechut je aj tym, ze nic zo spominanych aplikacii mi nic nehovori a nikoho som to nevidel pouzivat, ale to nie je vyhovorka. A este kamen urazu vidim v tom, ze sam dobre neviem, ze koko mi niektore aktivity mozu zabrat..
  - id: 11259
    author: soooc
    author_email: cz.soooc@gmail.com
    author_url: http://soc.borec.cz
    date: '2009-01-24 21:58:34 +0100'
    date_gmt: '2009-01-24 20:58:34 +0100'
    content: Jsem z toho vseho jelen, ale tohle je to, co potrebuju. Dam si jeste jedno kolo.
  - id: 11260
    author: Jan Martinek
    author_email: jan.martinek@post.cz
    author_url: http://jan-martinek.com
    date: '2009-01-24 22:27:13 +0100'
    date_gmt: '2009-01-24 21:27:13 +0100'
    content: "Pravidelné (přednášky apod.) a pevně určené věci (divadlo, diskuse ve škole etc.) si pořád organizuju v iCalu (něco jako Outlook na Windows (ne Outlook Express) nebo Google Calendar) a synchronizuju s mobilem (obousměrně). RTM mám čistě pro věci, které je třeba odkliknout, když je splním. \r\n\r\nU úkolů potřebuju vědět, že je musím udělat a mít možnost je odkliknout, u přednášek apod. potřebuju připomenutí a mít po ruce (nejlíp hned na displeji mobilu, když odemknu klávesy) nějaké info (třeba číslo učebny).\r\n\r\nAle vždycky mi tam přišla hrozně slabá ta úkolová část - že si nemůžu rozumně naplánovat hodně malých věcí, proto jsem hledal jiné možnosti."
  - id: 11265
    author: suchosch
    author_email: suchosch@suchosch.net
    author_url: http://suchosch.net
    date: '2009-01-25 00:32:41 +0100'
    date_gmt: '2009-01-24 23:32:41 +0100'
    content: "Jako \"jednostránkový prohlížeč\" poslouží i Google Chrome, který má rovnou v sobě Gears. Ale jak už to se synchronizacemi bývá, po čase se mi to nějak rozhasilo. Teď to používám normálně v Opeře, kde se dá záložka zamknout ;) Webová aplikace je náhodou perfektní, když si navykneš na klávesové zkratky, které to umí samo od sebe.\r\nS posíláním sms/mailů se to má jinak, abys věděl. tvrdil jsi, že sms je rychlejší než mail. U mě je rychlé obojí stejně, protože je to v jedné (vestavěné pomalé) aplikaci :)"
  - id: 11270
    author: Podnebí &raquo; Archiv &raquo; Jak vydržet III. - Evernote
    author_email: ''
    author_url: http://podnebi.jan-martinek.com/?p=904
    date: '2009-01-25 08:24:48 +0100'
    date_gmt: '2009-01-25 07:24:48 +0100'
    content: "[...] Podnebí Osobní blog, co si ho píše Honza Martinek. (Trochu to tu teď šteluju.)      &laquo; Jak vydržet II. - Rememberthemilk.com [...]"
  - id: 11272
    author: Jan Martinek
    author_email: jan.martinek@post.cz
    author_url: http://jan-martinek.com
    date: '2009-01-25 08:37:14 +0100'
    date_gmt: '2009-01-25 07:37:14 +0100'
    content: "Jo, zamykatelná záložka, to je ta zavazející, co o ní píšu výše :-) Ale trochu mi opravdu chybí možnost pozamykat si okna prohlížeče, která bych neměl omylem zavřít, třeba tři rapidsharová okna, která čekají na prokliknutí :) Zvlášť ve spojení s přehazováním záložek mezi okny by to mohlo být příjemné.\r\n\r\nCo se týče aplikace, je vymakaná a zkratky jsou super. Když si naházím úkoly do inboxu, je pak fajn je třidit a dopisovat. Jde spíš o tu proceduru, kdy musím při vkládání otevřít aplikaci a dalších x kroků. Když už tam ty úkoly jsou, je to jiné kafe. Asi jsem měl zmínit jako třetí část ještě třídění a uspořádávání úkolů (vedle získávání přehledu a vkládání). Ale ta je tak bezproblémová, že mě nenapadlo ji zmiňovat.\r\n\r\nA ad ty sms - však ano. U rychlých a hloupých (dumb&quickphone) jsou smsky rychlé a mail pomalý. U pomalých a chytrých (smart&slowphone) je pomalé všechno - ale je to chytré! :-)"
  - id: 11701
    author: LaserD@nce
    author_email: aa@bb.cc
    author_url: http://www.laserdance.xf.cz
    date: '2009-02-19 11:46:53 +0100'
    date_gmt: '2009-02-19 10:46:53 +0100'
    content: není jednodušší používat kalendář v Outlooku? Parádně funguje synchronizace s mobilem, všecho je poměrně provázaný..
  - id: 11702
    author: Jan Martinek
    author_email: jan.martinek@post.cz
    author_url: http://jan-martinek.com
    date: '2009-02-19 11:56:01 +0100'
    date_gmt: '2009-02-19 10:56:01 +0100'
    content: "U věcí v kalendáři určitě, ale co se týče úkolů, tak je tam možnost si je napsat a odškrtnout (i když je pravda, že Outlook z nových Office už neznám). To je všechno. A pokud se něco vylepší v Outlooku, v synchronizaci to bude chybět.\r\n\r\nRTM dává široké možnosti, co a jak se s těmi úkoly dá dělat."
---
<blockquote>Disclaimer: tento článek nenabízí žádné rady ohledně toho, jakým způsobem si můžete uspořádat čas, abyste byli spokojenější se svým životem ;-) Popisuje jen nástroj a jeho rozšíření, který může některým z těchto způsobů napomáhat. Rady ohledně time managementu určitě najdete na Googlu :)</p></blockquote>
<p>Služba <a href="http://rememberthemilk.com">Rememberthemilk.com</a> (RTM) slouží k vytváření a organizování úkolů a seznamů úkolů. Úkoly je možné organizovat do jednotlivých seznamů, tagovat, datovat, nastavovat přibližnou dobu, kterou asi zabere jejich splnění, přiřazovat jim místo, nechávat je opakovat se, popisovat, sdílet, opoznámkovávat, připojovat k nim webové adresy, označovat za kompletní, zobrazovat v různých přehledech, třídit, vyhledávat a... odkládat.</p>
<p><img src='/assets/migrated/wp-uploads/2009/01/rtm-logo.png' alt='rtm-logo.png' /></p>
<p>Snažím se využívat jen to, co potřebuji a postupně přicházet na to, že potřebuji něco dalšího (tady spíš mluvím o funkcích softwaru než o pravidlech organizování úkolů - zanedbávat nějakou část plánování se většinou brzy vymstí). Každopádně musím upozornit na výborný (tzn. krátký, praktický a výstižný) článek na RTM blogu <a href="http://blog.rememberthemilk.com/2008/05/guest-post-advanced-gtd-with-remember.html">Advanced GTD with Remember The Milk</a>. Výhodou je, že jsem s tím začal ve zkouškovém, takže jsem zatím nemusel příliš řešit kontexty, které se budu pokoušet zahrnout teď.</p>
<p>Hlavní vlastností dobrého organizačního nástroje je dle mého nástroje to, že neklade překážky. Samotné plánování vyžaduje určité množství vůle, které je však odměňováno. Otravování se se špatným systémem mě odměňuje maximálně bolestí hlavy. Jednoduché by tedy mělo být především <em>získávání přehledu o úkolech</em>, které je třeba splnit, a jejich <em>přidávání</em>. A to kdykoli a kdekoli. Výhodou je, že skoro pořád mám s sebou buď počítač nebo mobil s přístupem k internetu.</p>
<h3>Přehled o úkolech</h3>
<p>RTM poskytuje příjemné a přehledné prostředí v rámci své webové aplikace. Úkoly je možné třídit všelijakými způsoby (viz výše zmíněný <a href="http://blog.rememberthemilk.com/2008/05/guest-post-advanced-gtd-with-remember.html">článek o GTD</a>), včetně týdenního přehledu, přehledu nesplněných úkolů na dnešek apod. Je možné nechat si zasílat připomínky úkolů na e-mail, twitter a různými IM sítěmi.</p>
<p><img src='/assets/migrated/wp-uploads/2009/01/rtmdock.png' alt='rtmdock.png' /></p>
<p>Co se týče samotné aplikace, vždycky jsem měl problém s přežíváním jedné záložky v prohlížeči. Jednou zavazela, pak jsem si ji zavřel s celým oknem apod. To řeší technika jednostránkového prohlížeče (vlastní termín :)), jakými jsou například <a href="http://labs.mozilla.com/2007/10/prism/">Mozilla Prism</a> nebo macovský <a href="http://fluidapp.com/">Fluid</a> od Todda Ditchendorfa. Prohlížeč požádá o webovou adresu a ikonku a vytvoří samostatnou "aplikaci", která po spuštění v okně bez dalších serepetiček otevře danou adresu - a netváří se jako okno prohlížeče, ale prostě jako další aplikace.</p>
<p><img src='/assets/migrated/wp-uploads/2009/01/rtm-fluid.png' alt='rtm-fluid.png' /></p>
<p>Druhým potenciálním problémem může být závislost na připojení k internetu. To by měly řešit Google Gears, které <a href="http://www.rememberthemilk.com/services/googlegears/">RTM podporuje</a>. Zatím jsem to z nedostatku nutnosti nezkoušel. Předpokládám, že Achillovou patou bude nutnost na daném počítači provést synchronizaci před útěkem do divočiny.</p>
<p>Pro kontrolování úkolů z mobilu existuje mobilní verze RTM, na kterou vás RTM přesměruje při přístupu z Opery Mini.</p>
<h3>Přidávání úkolů</h3>
<p>Přidávat úkoly přes webovou aplikaci je každopádně peklo.<em> Otevřít prohlížeč - otevřít RTM - kliknout na Tasks - pokud mám zvolený špatný seznam, vybrat správný - kliknout na Add task - napsat název - Enter. Následně případně dotagovat, odatumit etc. A vrátit se k původní práci - co jsem vlastně předtím dělal?!?</em> Tohle byl většinou základní problém všech nástrojů k sebeorganizací, které jsem kdy použil. Co s tím?</p>
<p>Pokud zrovna sedím u počítače, je nejjednodušší použít <a href="http://www.binaryminded.com/qsrtm.html">Quicksilver plugin</a> (zde jsem líný hledat ekvivalent pro Windows, pročež se omlouvám). Stačí pak zmáčknout klávesovou zkratku (v mém případě Control + Mezerník), nad všemi aplikacemi se objeví Quicksilver (spouštěč aplikací), napsat úkol a vybrat si list, do nějž chci úkol vložit. Pokud na konci textu napíšu třeba "monday" nebo "tomorrow", úkol se mi rovnou odatuje. Přidání úkolu je tak téměř okamžité a jakmile Quicksilver zmizí, jsem zpátky u činnosti, kterou jsem zrovna dělal.</p>
<p><img src='/assets/migrated/wp-uploads/2009/01/qs-rtm.png' alt='qs-rtm.png' /></p>
<p>V případě, že si chci vložit úkol z prohlížeče (třeba z mailu), je možné použít příjemný bookmarklet, kteří společně s ukládáním dovolí doladit podrobnosti.</p>
<p>Pokud zrovna u počítače nejsem, můžu jít v mobilu přidat úkol přes Operu mini. Ale to je zase záležitost, při které musím několik desítek sekund čekat a mačkat při tom kouzelné kombinace tlačítek. Jednodušší je využít spolupráce <a href="http://www.rememberthemilk.com/services/twitter/">Twitteru a RTM</a> a odesílat úkoly SMSkou prostřednictvím Twitteru. Je třeba nejdříve propojit tyto dva účty (na Twitteru se vytvoří vzájemné followení s uživatelem rtm) a následně je možné posílat soukromé zprávy ("d rtm text zpravy"). Cena SMS je standardní do jiné sítě, číslo je +447 624 801 423. Zpočátku mi toto propojení poněkud haprovalo, ale zdá se, že teď je vše v pořádku. V rámci zprávy je opět možné použít spoustu speciálních slov, díky kterým lze úkol správně zařadit.</p>
<p>Někteří prý (zdravím Suchosche!) však mají tak pomalou aplikaci na odesílání SMS v mobilu, že se to neoplatí a je lepší použít v telefonu vestavěnou e-mailovou aplikaci. RTM umožňuje i toto, po registraci přidělí k účtu jedinečnou adresu, na niž je možné odesílat úkoly (není možné svázat RTM s e-mailem, protože pak by bylo možné na RTM jednoduše odesílat falešné e-maily jakoby z dané adresy).</p>
<h3>Takže...</h3>
<p>Sepsání tohoto článku mi zabralo víc času, než nastavení výše popsaných věcí. Třeba to někoho inspiruje a popřípadě získám i nějakou další reakci ohledně toho, co je možné dělat jednodušeji. A snad toto plánování splní svůj účel... a příště o Evernote. Už to nebude tak dlouhé :)</p>
