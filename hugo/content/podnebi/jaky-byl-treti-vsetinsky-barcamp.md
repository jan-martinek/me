---
title: Jaký byl třetí vsetínský barcamp?
date: '2012-02-05 22:44:36 +0100'
date_gmt: '2012-02-05 21:44:36 +0100'
category: vyváženě
tags: []
comments: []
---
<p>Krátká odpověď: velice fajn. Namísto řešení konkrétních technologií přednášející mluvili spíše o nadčasovějších záležitostech. Tím ale nechci říct, že jsou tutoriálovité přednášky nevhodné – na záznam Vítkovy přednášky o Seleniu se velice těším.</p>
<h3>Jaké byly přednášky?</h3>
<p>Začal jsem prodejem knižního bestselleru s @<a href="https://twitter.com/nofreeusernames">nofreeusernames</a>. Olga se dobře poslouchá a má pěkné slajdy (tady musím s vlastním překvapením odbočit a nadšeně vykřiknout: skoro všechny slajdy na barcampu byly skvělé!) a case study o prodeji detektivek norského autora Jo Nesbø byla proložená spoustou příkladů. Je fajn pozorovat, jak se někdo snaží svou práci dělat dobře.</p>
<p>@<a href="https://twitter.com/necodymiconer">necodymiconer</a> mě v následující přednášce potěšil tím, že zatím není potřeba řešit G+ a @<a href="https://twitter.com/zitbrno">ZitBrno</a> předvedlo, že Brňáci neodpouštějí (s výstižnou fotografií z konce května 1945). @<a href="https://twitter.com/jantichy">jantichy</a> měl velice pěknou přednášku o tom, jak to má fungovat, když něco nefunguje – jako evangelizace některých aspektů UX to bylo výborné (navíc se díky přednášce má šanci uchytit nový mem "STOOD UP ALL NIGHT" podložený <a href="https://picasaweb.google.com/107944676250995689531/NetteSraz#5308033804945973922">mou fotkou Davida Grudla</a> :-)). Všem účastníkům, kterým se přednáška líbila, doporučuji knížku <a href="https://en.wikipedia.org/wiki/The_Design_of_Everyday_Things">The Design of Everyday Things</a> od Dona Normana. @<a href="https://twitter.com/marekP">MarekP</a> předváděl interaktivní copywriting na testu, který pomáhá s rozhodnutím, jestli jít na jeho školení. Dobrý nápad a inspirace ke spoustě dalších možných užití javascriptu uvnitř <em>copy</em>.</p>
<p>Nejtěžší výběr dne pro mě bylo trio @<a href="https://twitter.com/pavel_sima">pavel_sima</a> (o kampani, které se účastnil v US), @<a href="https://twitter.com/vitekJezek">vitekJezek</a> (o testování aplikací v Seleniu) a @<a href="https://twitter.com/sibiranka">sibiranka</a> (o reciprocitě v sociálních sítích). Nakonec jsem si vybral poslední jmenovanou a byl jsem tomu rád. Přednášku je možné ilustrovat tímto <a href="https://www.youtube.com/watch?v=pU1brFMMJs0" target="_blank">patnáctisekundovým videem</a>. Nervozita plynoucí z plánované workshopoidní formy přednášky v kontrastu s přiděleným sálem (největším možným) trochu zkomplikovala rozjezd přednášky, ale i díky skvělému publiku se vše dalo do pořádku a byl to jeden z nejpříjemnějších zážitků dne. Takto má vypadat přednáška na barcampu. Přednáška se zabývala nemožností přepočítat každý společenský úkon (na příkladu sociálních sití) na čísla, jejím východiskem byla studie „<a href="https://psychology.uchicago.edu/people/faculty/GiveTake.pdf">Reciprocity Is Not Give and Take</a>“, kterou doporučuji.</p>
<p>Dalším vrcholem dne pro mě bylo povídání o tom, jak @<a href="https://twitter.com/fDousek">fDousek</a> píše knihu „<a href="https://www.facebook.com/hejnobezptaku">Hejno bez ptáků</a>“. Asi mě nikdy neomrzí poslouchat kohokoli, kdo mluví o vlastní usilovné tvorbě čehokoli. Talk @<a href="https://twitter.com/lubos">lubos</a> „Lži, manipulace a vaši klienti“, byl v emocionálním stínu předchozí přednášky, ale byl zábavný a přínosný – a to přesto, že se straním jakéhokoli „strategizování“ při komunikaci s klienty. Zakončení s <a href="https://www.martinhorsky.cz">Martinem Horským</a>, který popisoval své čtyři roky v UK, bylo příjemně uvolněné.</p>
<p>Afterparty v pivovaru byla příjemná. Primárně mě potěšil větší prostor oproti loňsku, ale je pravda, že množství stolů a pohodlných židlí snižovalo sociální mobilitu. Prostor vhodný pro akci na stání bych asi na Vsetíně hledat nechtěl ;-) Závěrem musím ještě poděkovat @<a href="https://twitter.com/jezevci">jezevci</a> za odvoz domů a za spoustu tipů okolo Facebooku, které jsem odposlechl s Vítkem (a využiju při pořádání <a href="https://polbarcamp.cz">Politologického barcampu</a>).</p>
<p>Díky celému organizačnímu týmu okolo @<a href="https://twitter.com/michalBerg">michalBerg</a>. Jsem zvědavý, kam akci posunou příští rok. K příležitosti nešťastných událostí, které provázely konání letošního barcampu – tj. postupné přijímání smlouvy ACTA – natočili pěkný klip, jehož <em>making of</em> by byl přinejmenším stejně vtipný jako video samotné :-)</p>
<p><iframe width="450" height="229" src="https://www.youtube.com/embed/PQYWNdME7Zc" frameborder="0" allowfullscreen></iframe></p>
<h3>Na co se těším ze záznamu?</h3>
<p>Matej Kvocera: Anonymita na internetu<br />
Bára Buchtová: Internetové memy a jak je využít pro marketing<br />
Svatopluk Bartík: Příčiny korupce a jak na ni<br />
Adam Hazdra: Bez pardónu, aneb Proč by dobrý design služeb neměl být jen výhradou firem<br />
Jenda Perla: České politické strany na Facebooku - nová data<br />
Pavel Šíma: Political marketing American way<br />
Vítek Ježek: Selenium - jak si ušetřit nejméně troje nervy a desetihodiny klidného spánku</p>
