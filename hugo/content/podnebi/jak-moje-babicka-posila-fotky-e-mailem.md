---
title: Jak moje babička posílá fotky e-mailem
date: '2010-12-04 11:02:00 +0100'
date_gmt: '2010-12-04 10:02:00 +0100'
category: cokoliv
tags: []
comments:
  - id: 12622
    author: sibiřanka
    author_email: sibiranka@gmail.com
    author_url: https://www.marigraf.cz
    date: '2010-12-04 20:34:56 +0100'
    date_gmt: '2010-12-04 19:34:56 +0100'
    content: Honzo, díky za článek. Babička je borec. Připomíná mi to moji matiku - sérií špatných postupů ke správnému výsledku.
  - id: 12623
    author: juneau
    author_email: nevybiram@tiscali.cz
    author_url: https://reality-show.net
    date: '2010-12-04 23:38:27 +0100'
    date_gmt: '2010-12-04 22:38:27 +0100'
    content: Ale fakt strašné!
  - id: 12624
    author: Jan Martinek
    author_email: jan.martinek@post.cz
    author_url: https://jan-martinek.com
    date: '2010-12-05 06:21:43 +0100'
    date_gmt: '2010-12-05 05:21:43 +0100'
    content: Ta nejstrašnější věc je v tom, že lidé očekávají, že tohle je normální způsob, jak s počítačem pracovat. Očekávají tu spoustu kroků, které se jim zdají nesmyslné a zároveň nevyhnutelné, a programy tak složité, že je nikdy nemůžou zvládnout. Ach jo :/
  - id: 12657
    author: Tereza Dardová
    author_email: terezadardova@seznam.cz
    author_url: ''
    date: '2010-12-30 12:44:49 +0100'
    date_gmt: '2010-12-30 11:44:49 +0100'
    content: "Jů, dělám to úplě stejně jako babička :-D\r\n(ne, některé věci umím, ale jiné zase ne - třeba zmenšit si fotky)\r\nJen když mi takhle seznam kvůli velikosti souborů spadne (vím už kolik fotek max můžu poslat, tak je pošlu ve více mailech a nebo pečlivě vybírám :) ), uloží se mi do rozepsaných i text a stačí jen znovu přidat přílohy."
---
<ol>
<li>Babička zapne foťák a zapojí ho přes miniUSB do předního portu počítače.</li>
<li>Chvíli počká – počítač zdánlivě nic nedělá – ale pak vyskočí Průvodce importem fotografií.</li>
<li>Několikrát klikne na "Další" (texty v oknem jsou dlouhé a velmi malým písmem), poté se průvodce zeptá, do jaké "Skupiny fotografií" tyto fotky patří a do jaké složky mají být uloženy.</li>
<li>Obě položky už jsou předvyplněné od minula, proto přepíše aspoň tu první. (Hypoteticky třeba "Dovolená".) Druhou složku nechá tak, ale protože naposledy u počítače seděl někdo jiný, fotky se uloží neznámo kam. (Před půl hodinou to byla složka "Látky", kam babička fotila látky, ze kterých šije oblečení.)</li>
<li>Při kopírování se průvodce několikrát zeptá, jestli chce "kopírovat fotku, která již v daném umístění existuje": "Uložit kopii?" Babička váhá, jestli se proces zcela přerušil a kterou z možností má vybrat, nakonec ale správně vybere "Ne" (mezi možnostmi je Ano, Ano pro všechny, Ne, Storno; chybí "Ne pro všechny", ale to je celkem jedno).</li>
<li>(Mezibod: Průvodce se nezeptá, jestli chce fotky ponechat ve foťáku, takže tam všechno zůstane a při příštím importu se zvýší množství dotazů na import/nesprávně importovaných fotek. Všechny fotky se pak samozřejmě uloží jako "Dovolená XYZ.jpg" ač jde třeba o něco zcela jiného.)</li>
<li>Babička najde, kam se fotky uložily. Tentokrát to bylo tedy na Ploše ve složce Látky (před nějakou dobou jsem babičce uspořádal počítač a všechny obrázky nahrál do Obrázků, ale od té doby se něco rozhasilo a všechno se opět sype na Plochu). Dané fotky najde přes zobrazení miniatur (malinké tlačítko vpravo nahoře se šipečkou) mezi všemi ostatními, které se zkopírovaly omylem, popřípadě byly ve složce od minula. Poznamená si názvy fotek.</li>
<li>Babička otevře seznamový e-mail, vytvoří zprávu a přiloží fotky. Při přikládání musí znovu najít složku, kde jsou fotky - umístění už zná, ale tentokrát jde z jiného výchozího bodu a zobrazení je opět přepnuto na výchozí sloupcové zobrazení souborů. Seznam nezobrazí náhledy přiložených souborů, protože je nahrává až před odesláním, je tedy nutné jít sekvenčně podle zapsaných názvů fotek.</li>
<li>Seznam při odesílání e-mailu vypadne a zobrazí se chyba o přerušeném spojení ve Firefoxu. Babička už ví, kde je problém - obrázky jsou příliš veliké. (Před chvílí jsem seděl vedle ní a přesvědčoval ji, že to není ten problém - Seznam by přeci vyhodil nějakou chybu o příliš velkém souboru a neukončil by spojení. <strong>Bylo to tak, babička má pravdu.</strong>) Obsah mailu se samozřejmě kompletně ztratí, vyplněný zůstane jen adresát (magické).</li>
<li>Babička otevře zase Průzkumník a fotky otevře v IrfanView, který jí někdo nainstaloval na počítač. IrfanView je v angličtině, babička správně zvolí (anglicky neumí, jde podle naučeného postupu) Resize/Resample... a potom přenastaví DPI na 30. Uvědomí si chybu, opět vejde do nabídky Resize/Resample..., překlikne do zašedlého políčka Percentual resize a zadá 30 %. Obrázek se správně zmenší. Fotky babička uloží (tlačítko diskety). Postup zopakuje pro všechny fotky.</li>
<li>Druhý pokus o odeslání e-mailu skončí stejným neúspěchem. Tady se vložím já a zkoumám, co je špatně. Po chvíli zjistím, že při použití tlačítka s disketou byla otevřena operace IrfanView Save As... a fotky se uložily do jiné složky ("Vánoce"). V této složce najdu fotky a přiložím je k e-mailu.</li>
<li>E-mailu chvíli trvá, než se rozběhne, opět to vypadá na stejný problém - nahoře vyskočí odesílání e-mailu, ale Progress bar se nehýbe. Po cca 30s skočí na 100 % a objeví se zpráva o úspěšném odeslání e-mailu.</li>
</ol>
<p>Poznámka na závěr - babička pře/posílá mnoho prezentací, takže objem její e-mailové schránky je ohromný. Díky tomu už musela přestat používat Outlook Express i Thunderbird, které po přesáhnutí 2GB limitu souboru/mboxu (či čeho to) přestanou <strong>bez varování</strong> fungovat. Outlook Express skončil naprostým kolapsem, kdy nešel spustit, Thunderbird postupně přestal ve složkách zobrazovat jejich obsah (nekonečné načítání obsahu).</p>
<p>A babička to zvládá a pokračuje v posílání mailů. Pro mě naprosto neuvěřitelné. Je skvělá. A celé je to strašné. Opravdu strašně strašné.</p>
