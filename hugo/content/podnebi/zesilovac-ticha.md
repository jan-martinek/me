---
title: Zesilovač ticha
date: '2009-01-10 07:58:23 +0100'
date_gmt: '2009-01-10 06:58:23 +0100'
category: cokoliv
tags: []
comments:
  - id: 11151
    author: Peťa
    author_email: petra.grisova@centrum.cz
    author_url: ''
    date: '2009-01-20 20:03:53 +0100'
    date_gmt: '2009-01-20 19:03:53 +0100'
    content: hmmm. na můj  vkus všechny moc škrčí....kdyby spíš hučely...tomu je nejpodobnější ten červený...ale i ten je dost šílený....:))
  - id: 11152
    author: Jan Martinek
    author_email: jan.martinek@post.cz
    author_url: https://jan-martinek.com
    date: '2009-01-20 23:19:41 +0100'
    date_gmt: '2009-01-20 22:19:41 +0100'
    content: Ono to právě tím škrčením překryje ten hluk okolo - pod křišťálově čistým hučením je slyšet spadnout špendlík ;-)
  - id: 11176
    author: Peťa
    author_email: petra.grisova@centrum.cz
    author_url: ''
    date: '2009-01-22 19:04:55 +0100'
    date_gmt: '2009-01-22 18:04:55 +0100'
    content: hehe..stejně nejlepší zvuk..je mít na plné pecky ohulený zvuk a nic nepouštět..to pak vydává takové počítačové pípání...asi jak tam jezdí ty jedničky  anuly:)))
---
<p>Pokud se zrovna učíte na zkoušky a na kolejích nebo privátu se kolem vás radují ostatní tak nadšeně, že se nemůžete soustředit, doporučuji vyzkoušet generátor Brownova (resp. červeného) šumu. Nehodí se k delšímu provozu a určitě taky ne v příliš hlučném prostředí, předpokládám, že po určité době či jisté míře hlasitosti to může být pro uši nepříjemné. Ale pro přechodné zatlumení zvuků na pozadí, které strhují vaši pozornost jako je rozhovor, je to docela zajímavá věc.</p>
<p>Pěkný a jednoduchý generátor šumu najdete na <a href="https://simplynoise.com">simplynoise.com</a>. Můžete si vybrat z bílého, růžového a červeného (Brownova) šumu. Bílý šum zní jako zrnění v televizi, osobně mi nepřišel příliš příjemný. Červený šum zní jako vodopád (je mnohem výraznější v nižších frekvencích, resp. slabší ve vyšších). Růžový šum je něco mezi, zní mi jako vzdálenější moře v noci.</p>
<p><img src='/assets/migrated/wp-uploads/2009/01/brown_noise_spectrum.png' alt='brown_noise_spectrum.png' /><br />
(zdroj: <a href="https://en.wikipedia.org/wiki/File:Brown_noise_spectrum.png">wikipedia.org</a>)</p>
<p>Na webu se dá přímo poslouchat šum, popřípadě si můžete stáhnout 30s smyčku do přehrávače. Dříve jsem při nutnosti se učit v chaotičtějším prostředí používal hudbu ve sluchátkách, ale šum je lepší v tom, že nepřináší další vlnu rozptylujících prvků - je pořád stejný. Bílý a růžový šum mi moc nesedly, červený je ale příjemný.</p>
<p>Mně nejlíp sedl červený, ale nejspíš to bude individuální. Používáte něco podobného? Znáte něco lepšího? Děsí vás to? :-)</p>
<p>(Více informací o růných šumech najdete v článku <a href="https://en.wikipedia.org/wiki/Colors_of_noise">Colors of noise</a> (a souvisejících článcích) na Wikipedii. Existuje také překvapivě rozsáhlý český článek <a href="https://cs.wikipedia.org/wiki/Barvy_šumu">Barvy šumu</a>, ale chybí tam především ilustrace.)</p>
<p>(Pozn. při poslechu šumu v přehrávači nezapomeňte deaktivovat last.fm, smyčka je krátká a tak byste brzy měli nového nejoblíbenějšího interpreta :-))</p>
