---
title: Krátký hejt o vizualizaci
date: '2013-09-08 22:27:07 +0200'
date_gmt: '2013-09-08 21:27:07 +0200'
category: cokoliv
tags: []
comments: []
---
<p>Vizualizace je super. Pomáhá. Léčí. Obsahuje vitamíny.</p>
<p>Vizualizace je ale jen forma komunikace. Vskutečnosti je to <em>komunikace</em>, která přináší světlo a slunce do našich dní. A její nedostatek dělá problémy. Vizuální <em>věci</em> se dají poslat na mejl a vystavit na blog, ale často není vizuální forma to nejdůležitější — podrobný text, živé slovo, pohotový dialog dělají divy.</p>
<p>Vizualizace je v rozpuku díky možnostem práce s velkými daty. Vizualizace je v rozpuku díky možnostem sdílení pěkných obrázků ve velkém rozlišení na webu, které si pak prohlížíme na displejích s velkým rozlišením. Vizualizace je v rozpuku díky dotykovým metodám interakce, které konečně umožňují spoustě lidí jednoduše čmárat s tím, že výsledek se dá poslat e-mailem. </p>
<p>Vizualizace je pak též „v rozpuku“ — kvůli spoustě bullshit generátorů, které předdefinovanými metodami umožňují předstírat, že člověk vizualizuje. To je ale spíš takový WordArt2013.</p>
<p>Vizualizace je doplněk, je to součást komunikace. Než jste měli tablet, měli jste barevné fixy a stačilo to. Stačí to i teď, pokud nepotřebujete komunikovat s lidmi na jiném kontinentu — a i tehdy můžete papír vyfotit mobilem a předstírat, že 80. léta neskončila. Vizualizace nenahrazuje jiné formy komunikace, pouze je doplňuje.</p>
<p>Vizualizace není zbytečná, ale není důležitější než dřív. Je pouze jednodušší výsledná „díla“ sdílet. Ale není to důvod pro povyšování vizualizací nad jiné formy komunikace. Stejně jako haiku není důvod, proč přestat psát v dlouhých větách (jakkoli je to lákavé).</p>
<p>Neučme se vizualizovat, učme se komunikovat.</p>
<p><img style="border: 1px solid #ccc; padding: 10px" src='https://sites.cdnis.edu.hk/students/063731/files/2012/11/Forms-of-communication2.png' alt='forms-of-communication2.png' /></p>
<p><small>Ilustrační, rychle vygooglovaný obrázek převzat <a href="https://sites.cdnis.edu.hk/students/063731/2012/11/02/my-forms-of-communication-mind-map/">odsud</a>.</small></p>
