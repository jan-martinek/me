---
title: Kampaň při volbách do Akademického senátu FSS
date: '2009-10-23 01:55:57 +0200'
date_gmt: '2009-10-23 00:55:57 +0200'
category: kolem,  cokoliv
tags: []
comments:
  - id: 12213
    author: Pe Kalábová
    author_email: p.kalabova@gmail.com
    author_url: ''
    date: '2009-10-23 06:43:24 +0200'
    date_gmt: '2009-10-23 05:43:24 +0200'
    content: "Ahoj drahý Endlife!\r\nVelice lituji, že u nás žádný šmoulí spolek není, a volil se pouze rektor :-(\r\nZato jsme měli \"den s hnojem\" za troubení myslivců, ale to je vedlejší.\r\nŠmoulí propagandy jsem si na FB všimla i když nejsem z MUNI, což je vaše plus ;-) , plakát nevolte Gargamela je bombič, a celkové zpracování výsledků, grafy, rozbor i tvé komentáře jsou prostě kruto démonské, já myslím, že příští rok zvyšte n-litrů na n-hektolitrů modré stříkací limonády, a máte prvé místo jisté!\r\n\r\nŠmoulům zdar!\r\n(Ps. Brno je díra! ;-)) , Kocour!"
  - id: 12216
    author: Pavel Šíma
    author_email: sima.pavel2@gmail.com
    author_url: ''
    date: '2009-10-23 21:03:31 +0200'
    date_gmt: '2009-10-23 20:03:31 +0200'
    content: "no to teda... \"démonizace POPULISTICKÝCH ptotivníků\"\r\n\r\nJá jediný, který nic neslíbil, jsem populista? No jen počkej na další kampaň. Jsem vám tam ty kopulující šmouly fakt měl pověsit :p"
  - id: 12217
    author: Jan Martinek
    author_email: jan.martinek@post.cz
    author_url: ''
    date: '2009-10-23 22:52:10 +0200'
    date_gmt: '2009-10-23 21:52:10 +0200'
    content: Kolego, aby ses stal populistou, netřeba slibovat vajco každý den k snídani. Nabídka osvícené autority v českém kulturním prostředí je zaručený lidový tahák :-)
---
<p>Právě skončily volby do Akademického senátu FSS, kde jsem skončil na "bramborovém" 6. místě z pěti "výherních" :) (stávám se tedy oficiálním prvním náhradníkem), ale naše volební koalice <em>Upřímní Šmoulové</em> obsadila čtyři z prvních šesti míst, což je hodně pěkný výsledek.</p>
<p>Do jaké míry je to zásluhou kampaně a nakolik je to o známostech, to teď nedokážu odhadnout. Nicméně z kampaně mám nějaká data, tak proč se o ně nepodělit, třeba se to někomu někdy bude hodit :)</p>
<h3>Výsledky</h3>
<p>Začnu od konce - ve volbách měl každý volič možnost rozdat až pět hlasů, či se zdržet hlasování (obé prostřednictvím informačního systému (IS) univerzity). Po odečtení 44 voličů, kteří se zdrželi, napočítáme 997 voličů, přičemž každý z nich dal kandidátům v průměru 3,03 hlasy. Vzhledem k tomu, že výsledky zatím neoznámila volební komise, tak zatím nebudu dávat ven žádný seznam - později případně (pokud budete někdo chtít) můžu přidat odkaz na zápis. Na fakultě je 4189 studentů, takže účast ve volbách byla 25 %, což je slušné.</p>
<h3>Kampaň</h3>
<p>Kampaň probíhala na několika frontách: diskuse v ISu, profily kandidátů v ISu, facebook, volební web, velká nástěnka v Atriu fakulty (vyřízená naší koalicí pro všechny kandidáty), videa na FSSpodcast, předvolební diskuse, lístečková kampaň u dveří, předvolební jednohubky a samozřejmě též promoření fakulty plakáty a letáčky. Takhle napsané to na mě teď působí až děsivě.</p>
<p>K jednotlivým položkám blíže (přičemž web si nechám na konec):</p>
<ul>
<li><em>diskuse v ISu</em>: zapojilo se jen několik dalších kandidátů, ale vlákno v nějaké fázi četlo přes 300 lidí.
</li>
<li><em>profily Šmoulích kandidátů v ISu</em>: vygenerovaly 5% přístupů na web, ale nejspíše to budou z velké části naše testovací prokliky
</li>
<li><em>Facebook</em>: pro propagaci jsme se rozhodli použít Group spíše než Page kvůli možnosti zvát lidi a později rozesílat zprávu do Inboxu. Do naší skupiny <a href="http://www.facebook.com/group.php?gid=166616356960&ref=ts">Upřímní Šmoulové do senátu!</a> se přihlásilo něco přes sto lidí, největší úspěch měly asi vtipné plakátky jako například následující gargamelovský plakát (přikládám i s tagy). <br><br><img src='/assets/migrated/wp-uploads/2009/10/gargamel.png' alt='gargamel.png' /><br><br>Zpočátku se i docela živě diskutovalo o programu a dalších věcech, ale v posledním týdnu aktivita docela utichla. Na razantním úspěchu vítěze voleb má určitě velký podíl i jeho aktivita v diskusích na FB i jiných místech. V závěru jsme vyvěsili i Event (událost) "Volte Šmouly".<br><br>Trochu nečekaný klacek pod nohama byla úterní kompletní změna povahy Groups - celá funkcionalita se posunula trochu jinam. A to přesně v den, kdy začínaly volby. Než jsme se zorientovali a ověřili, že nám někdo neprolomil heslo, chvíli to trvalo :)</li>
<li><em>Velká nástěnka v atriu</em> - zde probíhaly vcelku žhavé boje - přestože jsme, coby iniciátoři umístění nástěnky v atriu, ostatní kandidáty požádali o ohleduplnost, jedna z dvojčlenných koalic vyvěsila pět A3 plakátů, což bylo lehce disproporční. V závěru jsme nadhodili i lehkou negativní kampaň v duchu démonizace populistických protivníků :-D
<p><img src='/assets/migrated/wp-uploads/2009/10/pavel-haider.jpg' alt='pavel-haider.jpg' /><br />
Pavel Šíma vs. Jörg Haider</p>
<p><img src='/assets/migrated/wp-uploads/2009/10/panda-haider.jpg' alt='panda-haider.jpg' /><br />
Panda vs. Jörg Haider</p>
</li>
<li>na <em><a href="http://fsspodcast.cz">FSSpodcast</a></em> jsme nakonec videem nepřispěli, ač okolo toho proběhla živá diskuse nad vypůjčenou kamerou :)
</li>
<li>předvolební <em>diskuse</em> s jednou z dalších koalic byla fiasko především kvůli tomu, že nám do závěru debaty zůstali tři diváci
</li>
<li><em>lístečková kampaň</em> před dveřmi byla jedna ze dvou nejvýraznějších akcí, celkem jsme rozdali něco kolem patnácti set letáků, ale často tak po třech po čtyřech, protože před přednáškou byl frmol :)
</li>
<li><em>předvolební jednohubky</em> byly tou druhou z nejvýraznějších, ale určitě nejzábavnější akcí: připravili jsme jednohubky s modrou pomazánkou a modré pití (zásadní poznatek pro příští generace: minerálka po přisypání modrého potravinářského barviva šumí a prská! a modře! :-D). Výsledek byl dokonalý: deset litrů modré tekutiny v kelímcích a pět podnosů jednohubek zmizelo během pár minut (vybrali jsme pěkné místo, kudy odcházeli návštěvníci divadelního představení, zejména prváci). Bohužel nejsou nejspíš žádné fotky.
</li>
<li>souběžně s tím jsme po fakultě od pondělí předchozího týdne vylepovali a přelepovali hromadu barevných a černobílých plakátů (ty černobílé měly na sobě barevného šmoulu :))
</li>
</ul>
<h3>Web</h3>
<p>Využili jsme zkracovač adres jdem.cz pro pěknou adresu <a href="http://jan-martinek.com/etc/smoulove/">smoulove.jdem.cz</a> (redirect je na <a href="http://jan-martinek.com/etc/smoulove/">jan-martinek.com/etc/smoulove/</a>). Na webu jsme vyvěsili potřebné info + pěknou sekci "Monitoring volebního dění". Avšak nakonec se toho s postupem voleb mnoho nedělo, takže jsme toho mnoho <a href="http://jan-martinek.com/etc/smoulove/?p=monitoring">nevymonitorovali</a>. Na webu jsem měl zavedené Google Analytics, takže mám nějaká data o návštěvnosti.</p>
<p><img src='/assets/migrated/wp-uploads/2009/10/navstevnost.png' alt='navstevnost.png' /></p>
<p>Celkem na web přišlo 199 návštěvníků, zobrazili 1051 stránek a rozložili si to na 269 návštěv, takže 22 % z nich se i vrátilo (což je již dost vysoké číslo na to, abychom to nebyli jen my). </p>
<p>První vrchol v návštěvnosti jsou dny po jednohubkách, nejvyšší bod (70 návštěvníků) je první den voleb, kdy jsme před fakultou rozdali těch cca 1000 lístečků a přišel informační e-mail o začátku voleb (přímé přístupy na web dělají v tento den 52 %). Druhý den už jsme rozdávali méně a na webu je to poznat.</p>
<p>Web sám o sobě potěšil, lidé z něj neutíkali a proklikali se kam se dalo (až tak mnoho možností zase ale nebylo :)). Zajímavé je rozložení zdrojů návštěvnosti: 50 % návštěvníků přišlo přes odkaz (45 % z Facebooku, 5 % z ISu), 49 % zadáním adresy do prohlížeče a 1,5 % nás nějak našlo přes Google.</p>
<h3>Celkový dojem</h3>
<p>Celá kampaň, ač byla dost časově náročná, byla hodně zajímavá a zábavná. Za což patří dík mým spolušmoulům i ostatním kandidátům :-) Z hlediska kampaně, jak jsem již říkal, není zřejmé, jaká část úspěchu náleží jí - ale vzhledem k tisícovce hlasujících už by mohla mít vcelku slušnou váhu.</p>
