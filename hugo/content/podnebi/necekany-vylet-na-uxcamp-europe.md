---
title: Nečekaný výlet na UXcamp Europe
date: '2012-06-04 00:10:21 +0200'
date_gmt: '2012-06-03 23:10:21 +0200'
category: kolem,  cokoliv
tags: []
comments: []
---
<p>Po pár týdnech chystání se na <em>eDemocracy weekend</em> v Hradci Králové, kde jsem ještě nebyl, jsem dostal možnost vyjet kousek dál – na <em>UXcamp Europe</em> do Berlína. A protože byla mezi Pardubicemi a Hradcem výluka, tak jsem jel do Berlína. (Musím říct, že to bylo těžké rozhodování – ale když mi Jitka připomněla, jak mi bylo smutno, když jsem 3. dubna kvůli finanční rozvaze odignoroval přihlašování, tak jsem se nakonec přiklonil k delší cestě.) Děkuji Vaškovi Stoupovi, díky němuž jsem měl nejen levnější a zábavnější cestu, ale hlavně mě přemluvil jet s tím, že pozdní registrace se na místě nějak vyřeší.</p>
<p><object width="460" height="345"><param name="flashvars" value="offsite=true&lang=en-us&page_show_url=%2Fphotos%2Fjan-martinek%2Fsets%2F72157629903105736%2Fshow%2F&page_show_back_url=%2Fphotos%2Fjan-martinek%2Fsets%2F72157629903105736%2F&set_id=72157629903105736&jump_to="></param><param name="movie" value="https://www.flickr.com/apps/slideshow/show.swf?v=109615"></param><param name="allowFullScreen" value="true"></param><embed type="application/x-shockwave-flash" src="https://www.flickr.com/apps/slideshow/show.swf?v=109615" allowFullScreen="true" flashvars="offsite=true&lang=en-us&page_show_url=%2Fphotos%2Fjan-martinek%2Fsets%2F72157629903105736%2Fshow%2F&page_show_back_url=%2Fphotos%2Fjan-martinek%2Fsets%2F72157629903105736%2F&set_id=72157629903105736&jump_to=" width="460" height="345"></embed></object></p>
<p><strong>A jaké to bylo na #uxce12?</strong> Skvělé! Na první párty jsem zmapoval české osazenstvo a potkal se s pár lidmi, které jsem zatím znal pouze z twitteru. Networking se nesl převážně v duchu "WTF, jsme v Berlíně a všichni tu mluví česky", což mě úplně nenadchlo, ale jako start to bylo dobré. Po párty povinný currywurst a domů.</p>
<h3>Barcamp na kost</h3>
<p>Samotný barcamp funguje na jednoduchém principu – ráno všichni, kdo chtějí mluvit, přednesou krátkou anotaci, mrknou kolik lidí má o jejich přednášku zájem a pak podle toho umístí papír s názvem přednášky do některé z místností. Přednášek je opravdu hodně a tak se dá stihnout je velmi malá část. Posuďte sami z mých fotek programu prvního a druhého dne (rozklikněte si velké rozlišení). Mnou navštívené přednášky jsou vyznačeny žlutě.</p>
<p><a href='/assets/migrated/wp-uploads/2012/06/7272812302_6205b267b1_b.jpg' title='7272812302_6205b267b1_b.jpg'><img src='/assets/migrated/wp-uploads/2012/06/7272812302_6205b267b1_b.thumbnail.jpg' alt='7272812302_6205b267b1_b.jpg' /></a></p>
<p><a href='/assets/migrated/wp-uploads/2012/06/7286029720_323d8d9233_b.jpg' title='7286029720_323d8d9233_b.jpg'><img src='/assets/migrated/wp-uploads/2012/06/7286029720_323d8d9233_b.thumbnail.jpg' alt='7286029720_323d8d9233_b.jpg' /></a></p>
<p>První den jsem viděl zkrácený talk Petera Boersmy o designování designování, který zazněl loni na WebExpu (tehdy jsem stihl jen závěr), session lidí z německého blogu <a href="https://uxzentrisch.de/">UX-zentrisch</a> a pak asi pro mě nejzajímavější talk dne o <strong>kritickém přemýšlení o designu</strong>. <a href="https://twitter.com/luxux">Lutz Schmitt</a> se v něm zabýval tím, <strong>zda práce, kterou děláme, slouží něčemu dobrému</strong> (např. zda jde o dobro koncového uživatele anebo pouze o zlepšování pozice poskytovatele služby). Vzhledem k tomu, že se v politické filosofii podobnými tématy zabývám často, zaujal mě i průběh diskuse, kde byla zmíněna spousta argumentů vycházející z různých normativních východisek. Skvělé. Tak dobré, že jsem se zapovídal s jedním z návštěvníků přednášky a skončili jsme až při zjištění, že už sedíme na další session ;-)</p>
<p>Ta byla o UX pro startupy, což mi přišlo jako téma <em>ne úplně zajímavě postavené</em>, ale už mi bylo hloupé odejít. Tak jsem se zaposlouchal a nakonec jsem nelitoval – session byla spíše diskusní a rozvinulo se několik zajímavých témat (především o roli různých lidí v týmu startupu anebo o samotné povaze oboru).</p>
<figure><img src="https://farm9.staticflickr.com/8004/7286101748_86bc7cfecb_z.jpg"></figure>
<p>Následovala vtipná session o odvykání si od tvorby špatného obsahu metodou Anonymních alkoholiků. Prvním krokem je přiznat si, že děláte špatný obsah. A pak už jen jedenáct dalších kroků :) Na závěr prvního dne vystoupil Holger Eggert – neměcká <strong>UX hudební hvězda</strong> :-D – a na příkladu Disneyho filmů ilustroval metodiku <strong>song-driven developmentu</strong>. To asi nejde ani nijak sdělit, takže musím použít animovaný gif.</p>
<p><img src='/assets/migrated/wp-uploads/2012/06/rock-star1.gif' alt='rock-star1.gif' /></p>
<p>Druhá párty byla o poznání zajímavější. Jednak už bylo na co navazovat – připojit se k někomu s tím, že už vím, co je zač, je snadnější. Večer jsem tak strávil s různými skupinkami lidí a poznal jak některé z přednášejících, tak i pár lidí z naší výpravy. Během dne jsem se rozhodl, že sám taky přispěji jednou session – a to o „UX státu“, propojení mých dvou zaměření – politologie a UX. Po návratu z párty jsem si tak rozkreslil podrobnější plánek přednášky a jal se dovyrobit slajdy. Podobnou přednášku jsem chtěl přednést v Hradci, takže to nebyla extra námaha – jen jsem trochu posunul těžiště přednášky.</p>
<p>Kvůli lehké nervozitě a občasnému úniku ke slajdům jsem druhý den příliš nefotil a nedělal si poznámky, i tak jsem si ale velice užil přednášku o UX ve zdravotnictví a talk <a href="https://twitter.com/pedrocustodio">Pedra Custodia</a> o Service designu. Moje session následovala po obědě a musím říct, že chvilku jsem si nebyl jistý, jestli zhltnutí currywurstu (ano, oficiální oběd UXcampu) byla dobrá volba. Přednáška se mi ale – alespoň z mého pohledu – povedla a vyskytlo se i několik zajímavých otázek. Pozitivně o ní referuje i <a href="https://www.zdrojak.cz/clanky/stripky-z-ux-camp-europe-2012/">Jirka Sekera na Zdrojáku</a>. Takže: jupí. Rád bych téma rozvíjel dál, takže pokud máte zájem, mrkněte na tenhle <a href="https://ux-of-a-country.tumblr.com/">bložínek</a>.</p>
<p>Poté jsem ještě stihl výživnou diskusi (převážně dvou lidí, ale o to lepší) o A/B testování a výbornou přednášku Erica Reisse o tom, co je to inovace. Podívejte se na dvacetiminutový <a href="https://www.youtube.com/watch?v=HnAFefWi8mk">záznam</a>, stojí to za to.</p>
<p>Na všech sessions bylo vidět hodně lidí, kteří si dělali záznam na mobil nebo i kamerku, negativně mě pak překvapilo, že na youtube nevyskočily skoro žádné záznamy (až na Erica Reisse a Holgera Eggerta). Škoda. Nedávno jsme na Poslední sobotě díky selhání kamery zjistili, jak snadné je vyrobit záznamy pomocí mobilů a dalších na místě dostupných věciček.</p>
<p>Na barcampu by bylo ještě mnoho co popisovat a spoustu věcí jsem nezmínil – od zábavné cesty tam i zpět, přes dobré spolubydlící a vtipná shledání v S-Bahnu, až k zážitkům s pizzou a agresivním číšníkem anebo (nejspíše) podnapilou obsluhou v asijské restauraci. Ale jednak už to nechci natahovat a jednak už ani není čas to všechno dávat dohromady. Díky všem, bylo to vážně skvělé.</p>
<p><object width="460" height="345"><param name="flashvars" value="offsite=true&lang=en-us&page_show_url=%2Fphotos%2Fjan-martinek%2Fsets%2F72157629932935584%2Fshow%2F&page_show_back_url=%2Fphotos%2Fjan-martinek%2Fsets%2F72157629932935584%2F&set_id=72157629932935584&jump_to="></param><param name="movie" value="https://www.flickr.com/apps/slideshow/show.swf?v=109615"></param><param name="allowFullScreen" value="true"></param><embed type="application/x-shockwave-flash" src="https://www.flickr.com/apps/slideshow/show.swf?v=109615" allowFullScreen="true" flashvars="offsite=true&lang=en-us&page_show_url=%2Fphotos%2Fjan-martinek%2Fsets%2F72157629932935584%2Fshow%2F&page_show_back_url=%2Fphotos%2Fjan-martinek%2Fsets%2F72157629932935584%2F&set_id=72157629932935584&jump_to=" width="460" height="345"></embed></object></p>
