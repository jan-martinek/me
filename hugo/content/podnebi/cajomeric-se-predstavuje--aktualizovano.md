---
title: Čajoměřič se představuje :) (aktualizováno)
date: '2007-05-28 17:00:00 +0200'
date_gmt: '2007-05-28 15:00:00 +0200'
category: cokoliv
tags: []
comments: []
---
<p><em>Aktualizováno &ndash; vyměnil jsem upozorňovací zvuk (je <a href="https://freesound.iua.upf.edu/samplesViewSingle.php?id=12684">mnohem pěknější</a>) a doladil pár drobností (mj. poslední nastavený/vybraný čas zůstává nastavený i po restartu Opery).</em> Stahujte na <a href="https://widgets.opera.com/widget/6897">Opeřích stránkách</a>.</p>
<p>Před dvěma týdny mě nadchl <a href="https://kahi.cz/">kahiho</a> pěkný drobný prográmek <a href="https://kahi.cz/blog/cajomeric-se-predstavuje">Čajoměřič</a>, který odpočítává čas po který louhujete čaj. Jelikož po ránu často vykonávám tento algoritmus:</p>
<ul>
<li>zaklapnout budík</li>
<li>postavit vodu na čaj</li>
<li>umýt se a převléct se</li>
<li>zalít čaj v hrnečku</li>
<li>rychle omrknout novinky na webu</li>
<li><strong>oh, "rychle" není "30 minut"!</strong></li>
<li>vylít přelouhovaný čaj do záchodu</li>
<li>jít do školy</li>
</ul>
<p>potěšila mě funkčnost prográmku o to víc. Navíc je tento prográmek opravdu <em>pěkný</em>. Pěkný a příjemný prográmek, to se nevidí často.</p>
<div >
<a href="https://widgets.opera.com/widget/6897"><img src="/assets/migrated/old-images/teatimer_img.png" alt="TeaTimer"></a>
</div>
<p>Proto jsem se nadchl a vyrobil téměř shodný prográmek coby <a href="https://widgets.opera.com/widget/6897">widget</a> pro <a href="https://opera.com/">Operu</a>, kde je pro mě Čajoměřič přístupnější a rychleji k použití.</p>
<p>Po domluvě s kahim jsem ho umístil mezi oficiální widgety Opery. Více u samotného widgetu <a href="https://widgets.opera.com/widget/6897">TeaTimer</a> (v rámci světovosti Opery jsem ho pojmenoval nečesky), ovládání (stejné jako u originálního programu plus pár nových zkratek) a jednu podstatnou drobnost při instalaci najdete v jeho popisu (pokud by někdo měl problém s (mou) angličtinou, přeložím to do češtiny).</p>
<p>Dobrou chuť!</p>
<p>BTW: Konečně má Opera svou <a href="https://en.wikipedia.org/wiki/Killer_application">"killer app"</a> :)</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">lukyn.v</span> |  <a href="https://galerie.blatouch.net/">https://galerie.blatouch.net/</a> (&nbsp;29.&nbsp;05.&nbsp;2007,&nbsp;10:23)</p>
<p>Konečně nějaký užitečný widget! Paráda, uděluji Ti 10 bodů (tj. plný počet). ;) Mně se TeaTimer hodí nejen na čaj, ale i třeba když vařim těstoviny nebo vejce. :) </p>
</div>
</div>
