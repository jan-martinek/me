---
title: Moje duše je ucházející...
date: '2006-07-01 17:00:00 +0200'
date_gmt: '2006-07-01 15:00:00 +0200'
category: kolem
tags: []
comments: []
---
<p>Tak, na <a href="https://www.twister-bike.com/kola.php?typ=comp">novém kole</a> jsem dneska chytil první defekt. Sekundární tatínek se toho chopil a během pár okamžiků byla díra v duši zalepená a kolo zase provozuschopné. Patří mu mé velké poděkování :)</p>
<p>A jak jsem k tomu přišel? Včera byl pršavý den a u nás gamecubová párty (bongaa), pak vypadl proud, čímž získala párty zcela nový rozměr. Vítězné tažení soupeřů (Kiros&amp;sestra) v Kentovi (měli pěkně hnusné znamení :)) přešlo ve čtení pohádek (knížky pohádek na celý rok jsou vážně trapné.. ti lidi se s tím vyloženě neštvali &ndash; aspoň je s tím sranda) a vaření oběda (všichni tu sýrovou omáčku se sýrem a těstovinami snědli, snad jim to i chutnalo) a nakonec jsme to utli a vydali se na Vsetín.</p>
<p>Sestra mezitím odjela na novoprázdninovou ožíračku a Kiros se s námi rozloučil, do auta nás nabral můj primární tatínek a jeli jsme do obchodů. V prvním našli supermegaultravelké kolo, v druhém doporučili menší velikost, ve třetím mi skeptický prodavač věštil, že na celé severní Moravě tak velké kolo nemají a ve čtvrtém jsme koupili kolo <a href="https://www.twister-bike.com/kola.php?typ=comp">Twister Comp</a> (název Comp vyloženě nechápu), protože prodavač byl sympatický a přesvědčivý a vysoký a prý má stejné doma (snad to neříká všem :)).</p>
<p>Koupili jsme ještě světla a zámek a přilbu a jsem zcela nový cyklista. A kolo je supr a s novou záplatou ještě lepší :) A je vskutku velké &ndash; oproti tomu, na čem jsem jezdil doteď.</p>
<p>V nejbližší době asi hodím na aukro starší kola, jedno cca 7 let staré a trochu menší (teď nevím přesně) a druhé tuším 19palců, takže pokud máte zájem, uvidíte tu asi brzy odkaz.. Musím to ještě nafotit a naolejovat a trochu odladit..</p>
<p>Mimochodem, nevím, jak dlouho to vydrží, ale dneska ta auta jezdí kolem našeho domu nějak pomalu.. Mám výhled přímo na cestu a je to vskutku silný rozdíl.</p>
