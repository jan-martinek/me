---
title: Neexistující fotoreportáž
date: '2006-06-27 17:00:00 +0200'
date_gmt: '2006-06-27 15:00:00 +0200'
category: kolem
tags: []
comments: []
---
<p>K nadpisu se dostanu (to jen tak pro pořádek). Jelikož jsem se vrhl zpátky na podnebí, je třeba se udržet v kondici :). Ale dnešní kousek textu nebudu psát jen z tohoto pěkně nepěkného důvodu.</p>
<p>Dneska se Oktáva B vydala na výlet do Zoo v Lešné (u Zlína). Sešlo se nás patnáct, což bylo tak akorát na tři auta, tak nemusela vyrazit Marova Rozárka (Škoda120), která by cestu (nic proti ní nemám :)) nemusela zvládnout. Po veselé a bezpečné cestě řízené Tomášem jsem po šesti letech od naší poslední třídní návštěvy prošel branou zahrady (poté, co nám Mara, náš pedagogický dozor (mírně benevolentnější než paní Čechová), zakoupil vstupky). V zahradě jsme viděli zvířata, například slony, tygra, opice, a tak :)</p>
<p>No, a byli jsme se mrknout na krmení tuleňů, které bylo akční, nicméně slečna krmitelka nebyla sežrána ani se neutopila, tak to tak akční nebylo. Zvláště akční bylo, když jsme všem těm metr vysokým školákům zasedli všechna místa ve stínku, protože vedra nepolevují :) A tuleni se netulili, ale žrali ryby a občas aportovali míček (byli asi ochočení).</p>
<p>Doufám, že píšu vskutku přesvědčivé vyprávění ze školního výletu, mno, a zbytek času, kdy jsme neklepali na krokodýlí akvárka a neřvali v pavilonu opic a nekrmili klokany, jsme strávili v hospodách, kterých tam není málo &ndash; stihli jsme dvě, v jedné oběd, v druhé pivo/kofolu(/možná taky jahodový džus, ale to jsem nestihl shlédnout :)).</p>
<p>Výlet vydařen, nezmokli jsme, už jsme tu. Tomáš mě vyhodil u domu a za odměnu jsem mu do kufru vylil půl litru kofoly a pěkně se rozloučil. Doma jsem pak zkontroloval fotky a videjča a, já blbec, kolikrát už, zase jsem tu paměťovku vrazil bez zamknutí, bez restartu do pda a tam a zpátky a tam a zpátky. Modří už vědí &ndash; když pda zapisuje data a já mu vyměním kartu, zapisuje vesele dál..</p>
<p>Takže jsem si přemazal půlku půlgigové karty, kde bylo hodně fotek, videí (TYGRRRR, aaaa) a instalace programů z pda. Ach jo. Naštěstí mám uživatelská data v ramce. Ale přeinstalovávat budu aspoň hodinu.. Tudíž v tomhle článku není žádná fotka, je celý černobílý (mno, aktuálně černozelený) a pro oči neatraktivní. Skoro se mi zhroutil svět.</p>
<p>Ještě, že jsem tak zamilovaný :)</p>
<p>btw nevíte, jak se správně píše [ještěže] z předchozího odstavce? Já hlasuju pro "ještě, že", ale google našel taky 74 tisíc "ještěže".</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">lukyn.v</span> |  <a href="https://album750.blatouch.net/">https://album750.blatouch.net/</a> (&nbsp;27.&nbsp;06.&nbsp;2006,&nbsp;21:48)</p>
<p>Máš to dobře. Jinak je jedno, jestli &quot;ještě že&quot; nebo &quot;ještěže&quot;. ;) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Soooc</span> |  <a href="https://sooochub.wz.cz">https://sooochub.wz.cz</a> (&nbsp;27.&nbsp;06.&nbsp;2006,&nbsp;23:52)</p>
<p>A jakepak jmeno jste navrhli zirafce? </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (&nbsp;27.&nbsp;06.&nbsp;2006,&nbsp;23:53)</p>
<p>to nakonec asi nikdo neřešil.. mno, škoda.. ale je hezká :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Žany</span> | (středa&nbsp;28.&nbsp;06.&nbsp;2006,&nbsp;08:04)</p>
<p>Ne, jména řašila Míša s Gábinou, takže ohledně jmen se obracejte tímto směrem! :) </p>
</div>
</div>
