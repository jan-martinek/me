---
title: Zápisek ze dne 14. dubna 2004
date: '2004-04-14 17:00:00 +0200'
date_gmt: '2004-04-14 15:00:00 +0200'
category: nezařazené
tags: []
comments: []
---
<div >  <a href="/assets/migrated/old-images/beruska.jpg"><img alt="beruška" src="/assets/migrated/old-images/beruska.jpg"></a>  <a href="/assets/migrated/old-images/snbs.jpg"><img alt="letní snowboardisti" src="/assets/migrated/old-images/snbs.jpg"></a>  <a href="/assets/migrated/old-images/kycerka2.jpg"><img alt="kyčerka na velký pátek" src="/assets/migrated/old-images/kycerka2.jpg"></a>  <a href="/assets/migrated/old-images/lesy.jpg"><img alt="ztracen v lese o velikonocích" src="/assets/migrated/old-images/lesy.jpg"></a>  </div>
<p>Po sledu velice rychlých aktualizací přišlo na podnebí sucho - není to tím, že  bych neměl o čem psát - spíš toho bylo tolik, že jsem nestíhal psát.. Je to už  skoro týden co tu naposledy skončila nějaká ta písmenka, tak to dneska bude  asi trochu kostrbatější než obvykle (ok, ještě kostrbatější než obvykle :)).</p>
<p>V posledním blognutí jsem psal o vyvolávaných fotkách &amp; divadle, tak se k  tomu vrátím.. Fotek jsem si nechal vyvolat 52 a nikdo mi nechtěl věřit, že to  je všechno z toho směšného digiťáku. Fotka krvavého fleku z nádraží je očekávaně  správně šokující :). Fotky mě celkově moc potěšily, akorát u některých lituju,  že jsem si je sám neořezal. Chybama se člověk učí, no jo no..</p>
<p>Divadlo jsem tak tak stihl, protože jsem ještě chtěl jít na první velikonoční mši  - byl Zelený čtvrtek - doběhl jsem to &amp; stálo to za to. Hra Past od Roberta Thomase  je správně schizoidní překvapovačka, kde se všechno několikrát po sobě převrátí naruby  a role byly jak na herce ušité :). Obzváště Daniel Corban, celou dobu psychicky  na dně s občasnými záchvaty zuřivosti a Komisař jako děsivý konspirátor  byli dokonalí &amp; autentičtí :).</p>
<p>Škoda, že je to už týden, tehdy bych napsal víc.. V pátek jsem konečně začal dělat  na galerii, zatím mám skoro kompletní systém administrace, teď už zbývá jen maličkost  - udělat vnější interface :). Na jehož řešení se už těším. Až něco bude, tak hodím  link. Bude to spojené se školním zpravodajstvím, které se snad ujme.. V pátek  jsem si ještě zase vypláchl hlavu při lakování dřevěného obložení schodů (stejně  jako zase ještě v úterý) &amp; strhal tapety ve schodišti - všichni mě děsili,  že to bude nadlouho, ale za hodinku a půl to bylo hotovka. Pak už jen úklid.  Když jsem 20 minut uklízel čtvrtý schod, došlo mi v čem spočívá časová náročnost  strhávání tapet. Navíc odporná mokrá hmota, která vznikla kombinací odlepovače  tapet a starých nátěrů pod tapetou, zaprasila celý vysavač, pretože praskl  sáček. Ah. Humus.</p>
<p>Na odpoledne, asi od půl čtvrté jsem se zajel projet do Karlovic, kouknour,  jak tam ještě vypadá sníh - očekával jsem trochu sněhu, tak mě to celkem  zklamalo, když na křižovatce v Karlovicích nebyl ani kousek sněhu. Ale za  zatáčkou už byl kousek &amp; na Kyčerce jezdila rolba - polovina svahu má  ještě pořád metr sněhu. A naprosto neočekávaně jsem tam potkal letní snowboardisty :).</p>
<p>V sobotu se tapetovalo, čehož jsem se už moc raději naúčastnil,  protože pomáhat milému tatínkovi s tapetováním, obzvlášť v tak nepravidelné  oblasti jako je schodiště 60tiletého domu, je docela o kejhák. Tak jsem programil  galerku &amp; tak dlouhý &amp; složitý skriptík jako je editace příspěvků před  publikováním jsem snad ještě v rámci jednoho souboru nevymyslel :). A dokonce to  vypadá, že to zatím funguje :).</p>
<p>Sobota, neděle - co bylo v neděli? Kurnik, co bylo v neděli? Jo, v neděli bylo  hnusně. Venku jak v listopadu, tak jsem asi dřepěl doma. Nejspíš. Ale to si fakt  nevybavuju. Jo, ještě ad sobota &amp; pátek - na MGVF chatu se konečně vyskytla  &quot;živá&quot; diskuze, která byla přímo umrtvující :). Můžu zodpovědně  říct, že už dlouho jsem se u počítače pořádně nezasmál :). Thx2all. Á, jo,  už vím co jsem dělal v neděli. Hacker Soooc shodil systém vkládání příspěvků  do fóra - vložil spoustu smajlíků a server to během 20ti povolených sekund  nezvládl a provedl asi jen jednu pětinu instrukcí. Což se projevilo nezobrazením  spousty příspěvků a spoustou podivností :). Tak jsem v neděli trochu předělal  databázi (hm, hromadná změna 1256 řádků najednou, to jsem ještě nedělal :)) a  rovnou některé věci změnil, vylepšil nebo zakázal. Celkem sranda, zas je MGVF  o něco pěknější.</p>
<p>Velikonoční pondělí bylo letos konečně velikonoční &amp; jalovec potěšil nejenom  babičky :). Byl jsem domluvený se Sašou, který přijel a vyděsil sestru, protože  strategicky stál za rohem &amp; sestra o něm neměla ponětí když šla kolem, muhehe,  ale měl jen krátký tatar, tak sestra ještě chodí :). Pak jsme se Sašou zajeli k Blance,  což byla sranda, vydrželi jsme tam až do půl dvanácté. Což byla drobná chyba  v časovém harmonogramu, protože jsem pak podnikl neúspěšný výstup skoro až na Cáb,  abych našel Petru, která v jedenáct zdrhla ;). Na druhý pokus už to ale vyšlo,  přibral jsem Maru (který se málem zabil na sestřiném vypůjčeném kole s jemnou  brzdou) &amp; Kaorua, a ozdravný útok byl úspěšný :).</p>
<p>Hm, bzlo, a kurn9k kdz jsem si p5epnul tu blbou kl8vesnici? Hm, bylo pondělí,  úterý &amp; dneska je středa.. V úterý čtvrtletka z matiky.. pohodka, až na to, že  jsem si u lomené fce spočítal dva body a všiml si toho a poslední chvíli :(. Ale  pokud za ten příklad dostanu za 3, tak bych měl mít ještě pořád celkově za jedna..  Snad.. Dneska zeměpiš, humusné vodstvo - nevermore! - &amp; němčina -  bundesrepublik deutschland - celkem neočekáváně koncipovaná písemka a pár chybek,  snad to bude za dva. Na konci roku chci dvojku.. Po příchodu domů jsem lehnul  a spal až do sedmi - kdy jsem byl citlivě vzbuzen na večeři.. Biorytmus v háji  od minulého léta. Ale aspoň je to sranda.</p>
<p>Celé prázdniny občasně přemýšlím na tím, jaké si vezmu semináře do septimy. Takže nakonec  to vypadá asi na AJ (náhradní psychologie) + M (náhradní OSV).. Tak nevím,  nakolik jsem si vybral správně.. Snad.. Se uvidí..</p>
<p>Nakonec japonec nepřišel, tak se mějte krásně &amp; zase někdy, třeba zítra, třeba  ne..</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">marf</span> | <span class="comname">Juan (mgv)</span> | (v&nbsp;pondělí&nbsp;10.&nbsp;05.&nbsp;2004,&nbsp;v&nbsp;20:40)</p>
<p>Zdarec, hej nechtěl bys please na ty tvé stránky dát takový malý odkázeček na zápisy z učiva na gymplu, vím že děják už tu je, ale jiné předměty jsem nenašel a tak si myslím, že když už jsi tak pilný a zapisuješ si to na laptopa tak.... zkus to nějak, myslím, že by to hodně lidí ocenilo. dík měj se =) </p>
</div>
<div class="comment">
<p style="font-weight:bold"><span class="compredmet">zápisky</span> | <span class="comname">Endlife</span> |  <a href="mailto:jan.martinek@post.cz">mail</a> (v&nbsp;pondělí&nbsp;10.&nbsp;05.&nbsp;2004,&nbsp;v&nbsp;20:44)</p>
<p>nj, ale já si píšu jenom děják.. sry, ale v dalších předmětech by mi to asi ani nedovolili.. </p>
</div>
</div>
