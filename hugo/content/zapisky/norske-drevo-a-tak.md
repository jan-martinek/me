---
title: Norské dřevo a tak.
date: '2008-06-05 02:32:11 +0200'
date_gmt: '2008-06-05 00:32:11 +0200'
category: kolem
tags: []
comments:
  - id: 3234
    author: Jarda Šeděnka
    author_email: jaroslav@sedenka.cz
    author_url: ''
    date: '2008-06-05 14:05:16 +0200'
    date_gmt: '2008-06-05 12:05:16 +0200'
    content: Slepý hodinář od Dawkinse jse podle mě jasná volba :-)
  - id: 4606
    author: Kája
    author_email: kajule@centrum.cz
    author_url: ''
    date: '2008-08-04 12:16:18 +0200'
    date_gmt: '2008-08-04 10:16:18 +0200'
    content: Norské dřevo jsem teď taky dočetla. A jsem z něho nadšená. Rozhodně Ti doporučuju ostatní knížky od Murakamiho třeba Na západ od hranic na východ od slunce. Každopádně Norské dřevo mě dostalo nejvíc. Já jsem se zase trochu ztotožňovala s Midori.
---
<p>Dneska jsem měl celý den sedět na privátě a drtit dějiny + odpolední frisbee přestávka na Kraví hoře. Ale se třetí hodinou odpolední vpadly do Brna mračna ze všech stran a zahájily masivní ofenzívu, takže jsem možné sociální interakce vzdal a zůstal na privátě.</p>
<p>V tu dobu jsem ale neměl být doma - v případě pěkného počasí bych se neučil, tak jsem se teda neučil a začetl se do v pondělí pořízeného Murakamiho <a href="https://www.kosmas.cz/knihy/103927/norske-drevo/">Norského dřeva</a>. A už nešlo přestat. Po nedávno přečteném <a href="https://www.kosmas.cz/knihy/103980/rozsireni-bitevniho-pole/">Houellebecqovi</a> podobně umíchaná knížka, i když o něco odlehčenější – i když, no. Často hodně působivé čtení... a vyprávěné v pěkném tempu, zvlášť v kontrastu s tím, jak melancholicky občas působí. Ztotožnění s hlavním hrdinou bylo logicky jednodušší (nejen díky tomu, že je mu v knížce dvacet, ale byl mi blízký i spoustou svých vlastností) a vlastně všechny postavy mi byly něčím sympatické (dřív či pozděj), nebo jsem v nich aspoň objevil kus sebe a věci, o kterých teď přemýšlím.</p>
<p>Varován jsem byl před přemírou sexuálních scén, ale nepřišlo mi to nijak samoúčelné, takže se necítím být pohoršen ;)</p>
<p>Takže, doporučuju. Ale nevím, jestli mám chuť číst další Murakamiho knížky - aspoň podle anotací na přebalech. Možná na ně ještě chvilku počkám.</p>
<p>A pomalu začínám přehodnocovat své představy o letních prázdninách. Být sám doma nemusí být úplně špatné. Už tu mám solidní kopec knížek k přečtení, tak to musím nějak protřídit a seřadit... a případně ještě doplnit. Pokud máte nějaký tip, můžete se podělit v komentáři. Díky.</p>
