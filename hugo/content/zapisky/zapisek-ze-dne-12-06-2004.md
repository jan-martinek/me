---
title: Zápisek ze dne 12. června 2004
date: '2004-06-12 17:00:00 +0200'
date_gmt: '2004-06-12 15:00:00 +0200'
category: nezařazené
tags: []
comments: []
---
<p>Před malou chvilkou se mi vymotala z vlasů můra &amp; teď mi lozí po displeji.  Jsou pomalu tři ráno &amp; právě jsem si dodělal javascriptový preloader  na stránky, které zrovna dělám. Nakonec je to veskrze jednoduchý kousek  kódu, ani jsem to tak nečekal. Vyrábím stránky jednoho letního festivalu &amp;  je to sranda :).</p>
<p>Než na to zapomenu - předevčírem jsem napsal do předplatného ultramixu, co se  děje - pomalu půlka měsíce pryč &amp; časopis pořád nikde. Dostal jsem odpověď, že  už to běží &amp; že to konečně přijde v balíku s tou bonusovou vodkou, kterou mi slíbili  za předplatné. &amp; dneska už je to doma. Solidní litr Smirnoffu. Škoda, že  nechlastám ;).</p>
<p>Stránky jsem dostal zadané ve čtvrtek &amp; přes noc jsem si na noťasu napsal  základ rozměrů primárních prvků na obrazovce (nedostal jsem to komplet - jenom  podle hotového grafického návrhu napsat html, css &amp; php), ve škole jsem to  dodělával. Doma  jsem to pak nabarvil a naobrázkoval (což zase zabralo celé odpoledne :)) a  už to celkem začalo vypadat k světu. Držím se HTML 4.01 STRICT &amp; těší mně,  že to vypadá v různých prohlížečích stejně.</p>
<p>Návrh jsem ukázal &amp; úspěch. Akorát se vyskytly určité výhrady. Už několikrát  jsem četl o &quot;vystřízlivění&quot; - chvíle, kdy jsem zjistil, že mé pracně  získané poznatky o použitelnosti webu můžu tváří v tvář zákazníkovi pěkně  odložit &amp; nejlépe ještě nějak skrýt, byla drsná :). Ale zvykám si. Nikdy jsem  moc neměl rád vystřelovací weby - weby kde ze základního okna vyskočí nové  javascriptem nastartované okno o přesné velikosti. Ale zákazník řekne, vystřelovací  web je tu :). Odpor je marný ;).</p>
<p>Taky jsem ve čtvrtek dostal novou polico-skříň. Zaparkoval jsem ji v pokoji &amp; dělal,  že ji nevidím, protože jsem neměl čas ji umístit kam jsem potřeboval. Dneska (nebo  už spíš včera, pokud beru dny podle hodin (raděj dělím dny spacíma přestávkama))  mamka dovezla i druhou polici &amp; tak jsem se rozhodl hodit to kam to patří.  První kousek jsem umístil docela v pohodě, vyvrtal jsem si díru do zadní stěny, abych  mohl protáhnout kábl k zesilovači &amp; přistavil druhou skříňku. A zjistil, že mi chybí  1cm. Slovy jeden centimetr. Uáá. Tak jsem přestěhoval o jeden centimetr dvě velké  skříně, což zahrnovalo vyložení všeho, co v těchto skříních nalézá jíž několik let  pokojný klid..</p>
<p>Mezitím se všude vytvořil neuvěřitelný nepořádek (německy by se dalo říct až  tzv. &quot;palubní olej&quot; - &quot;Bort Öl&quot;), jehož uklizení mi trvalo  drahnou dobu &amp; k pécé jsem se dostal až v devět.. Kousek jsem popojel  ve stavbě webu, v jednu jsem skončil stisknutím tlačítka Power (taťka přijel  z firemní pařby)&amp; šel umýt nádobí. No, a pak jsem si šel naprogramovat preloader.  A jak to dopadlo? Je 3:17 &amp; vidím to tak, že ještě přehodím pár věcí z txt  do html &amp; půjdu aspoň na chvíli spát.. Většinu večera jsem poslouchal Garbage,  teď se udržuju na živu chilloutem (ikdyž ten by mě měl spíš uspávat, ne?)  a pomalu se loučím.. (co jsem vlastně chtěl říct poslední větou? hm..)</p>
<p>Mějte se..</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">Zakázky na stránky</span> | <span class="comname">God.zilla</span> | (v&nbsp;neděli&nbsp;13.&nbsp;06.&nbsp;2004,&nbsp;v&nbsp;15:15)</p>
<p>to máš svatou pravdu, každopádně jako dobrý webmaster bys měl stránky udělat použitelné i přes _odpor_ zadavatele :-) Jako argument může fungovat tak maximálně prohlížení na iPaqu a podobných věcech.. Každopádně na ten preloader bych se docela rád podíval ;-) </p>
</div>
<div class="comment">
<p style="font-weight:bold"><span class="compredmet">zákazník&amp;preloader</span> | <span class="comname">Endlife</span> |  <a href="mailto:jan.martinek@post.cz">mail</a> (v&nbsp;neděli&nbsp;13.&nbsp;06.&nbsp;2004,&nbsp;v&nbsp;20:36)</p>
<p>jasně, ale zákazník kladl extrémní odpor ;) jakákoli hádka podložená tunou argumentů vedla ke stále děsivějším řešením ;) <br>  <br> preloader je celkem jednoduchý - jde o nejlíp čistě textový div, kterým při loadu překryješ scriptem celý obsah a na onLoad událost body hodíš skript, který ho zas skryje.. při loadu by se měl zobrazovat skriptem - neměl by být defaultně zobrazený - kdyby byl vyplý javascript, tak se toho uživatel nezbaví.. </p>
</div>
<div class="comment">
<p style="font-weight:bold"><span class="compredmet">//</span> | <span class="comname">Endlife</span> |  <a href="mailto:jan.martinek@post.cz">mail</a> (v&nbsp;neděli&nbsp;13.&nbsp;06.&nbsp;2004,&nbsp;v&nbsp;20:43)</p>
<p>jsem se konečně donutil pokročit trochu s javascriptem :) na některé věci je to super věc (například na zjednodušení psaní odkazů pro adminy-weblamy v administrátorské sekci :)) </p>
</div>
</div>
