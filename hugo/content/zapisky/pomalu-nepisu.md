---
title: Pomalu nepíšu
date: '2008-04-26 22:09:28 +0200'
date_gmt: '2008-04-26 20:09:28 +0200'
category: kolem
tags: []
comments: []
---
<p>Myslím na tisíc různých věcí a nebaví mě psát seminárku. Nebaví mě to proto, že už teď vím, že výsledky nebudou optimální - z hodně různých důvodů jsem nesebral dostatek podkladů pro některé části seminárky, což mě štve. A druhý důvod pro nenadšení je ten, že jsem na předchozí seminárce dostal stržený bod za to, že nemám na titulní straně údaje zarovnané na střed (přičemž vzor titulní strany je "doporučený", nikoli "závazný") a že nemám odstavce do bloku.</p>
<p>Ve čtvrtek jsem byl na výletě s kolegy z politologie v Blatinách, který byl velice příjemný - víc, než jsem zpočátku čekal. Vylezli jsme na parádní cca patnáctikilometrový výlet (<a href="https://www.mapy.cz/#x=136870656@y=134432768@z=12@mm=TP@sa=s@st=s@ssq=blatiny@sss=1@ssp=120689573_121898881_150410149_149849985">Blatiny - Devět Skal</a>), počasí krásné, večerní akce s divadelními napodobeními fssáckých oborů naprosto překvapivě skvělá. Šel jsem spát brzy, protože jsem noc předtím nespal a také jsme chtěli s kolegou natočit díl podcastu (<a href="https://fsspodcast.cz/2008/04/26/fsspodcast-5-malem-byl/">což se nevydařilo</a>, protože jsem půjčil baterky z foťáku jedné z přítomných kolegyň v domnění, že mám ještě jedny), takže jsem ani nezaznamenal nějaké alkoholické špatné zážitky.</p>
<p>Jen tak mimo jsem nabral pár fotek, které se úplně netýkaly akce, a házím je sem, protože jsou zajímavé, pěkné nebo zábavné. Zbytek snad co nejdřív vrazím na flickr.</p>
<p><img src='/assets/migrated/wp-uploads/2008/04/dsc_8525.jpg' alt='dsc_8525.jpg' /></p>
<p><img src='/assets/migrated/wp-uploads/2008/04/obraz288.jpg' alt='obraz288.jpg' /></p>
<p><img src='/assets/migrated/wp-uploads/2008/04/obraz287.jpg' alt='obraz287.jpg' /></p>
