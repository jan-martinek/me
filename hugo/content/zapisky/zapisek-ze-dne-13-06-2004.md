---
title: Zápisek ze dne 13. června 2004
date: '2004-06-13 17:00:00 +0200'
date_gmt: '2004-06-13 15:00:00 +0200'
category: nezařazené
tags: []
comments: []
---
<p>Tak. Stihl jsem co jsem mohl &amp; utíkám. Poslední čtyři dny jsem skoro nepřestal dělat, už mi z těch všech  fontů, divů, fopenů &amp; setTimeoutů docela hrabe. Čtyři dny setrvalého kódování &amp; programování v html,  css, php a javaScriptu. A jak říkal kámoš, bude hůř :). Ale zatím jsem vpoho, utíkám na školní výlet. Tam se  asi zhroutím :). Takové uvolnění.. ach. Jedeme na vodu - trasa Litovel - Olomouc či tak nějak podobně. Třeba zas  dostanu příležitost obrátit raft :).</p>
<p>Koupil jsem si na výlet (resp. byl mi koupen v Kerfůru rodiči) repelent. Namazal jsem se? Off - &amp; cílem  repelentu je přece, aby mě ten pisklavý komár nekousl, isn't it? Ptám se, protože k němu je přibalený druhý váleček  s nápisem Gel po štípnutí (ještě má úchvatný návod k použití: &quot;Okamžitě odstraní svědění při štípnutí.  Pokud svědění nepřestává, opakujte aplikaci 3-4 denně&quot; :)). Takže - je ten repelent k něčemu? Zase jednou  něco nechápu..</p>
<p>Mezitím se kolem volí volby. Volby se mě nijak zvlášť nedotkly, ještě jsem malý (ne, že bych se smál, Saša by mě  zbil). Akorát přišla malá sestřenice, když byla teta se strýcem na volbách. Sedla si na postel a řekla si o autko.  Podal jsem jí autko, chvilku si s ním hrála &amp; pak na mě zaostřila divným pohledem. Chvilku ostřila &amp; pak  se rozeřvala, že chce za maminkou :). Totální šok ;). Většinou dokážem bez řvaní třeba kreslit dost dlouho..  Zatím to s účastí nevypadá nějak Xtra, děsím se co schytnou komouši. S takovou účastí bude 50% voličů jejich  trvalí příznivci. Ach jo..</p>
<p>Nemám moc o čem psát, proseděl jsem pár posledních dnů u počítače (ale aspoň jsem na něm něco dělal..),  venku konečně přestalo pršet (snad to tak ještě aspoň dva dny zůstane) &amp; teď mi svítí slunko pěkně za monitor..  Je čtvrt na devět &amp; ještě nemám moc sbaleno, spíš zatím tvořím hromádky (věcí ke sbalení). Ale nevypadá to,  že bych toho bral nějak moc.. Snad budu mít konečně jednou i relativně lehkou krosnu. Neberu stan, spoléhám, že  se vlezu pod tropico (celta upnutá na nějakém kolíku/stromu). Zajímevé bude zjistit, kolik lidí na to spoléhá.  Stan si schovávám na léto, doufám, že mi ho nezruší příští týden sestra.</p>
<p>Při dělání jednoho z css jsem přišel na zajímavou věc, která by se někomu mohla někdy hodit. Ale teď už to tu  popisovat nebudu, píšu to víceméně proto, abych na to nezapomněl.. Na co ještě nesmím zapomenout? Hmm.. Vykašlal  jsem se na poslední filmák (ač je mi to celkem líto), ale skončil jsem s prácí až v půl sedmé večer &amp; ještě  pořád (pokolikáté to už píšu?) nemám sbalené věci.. Přemýšlel jsem o eventuálním přibalení didgeridoo, ale asi  ho nakonec brát nebudu. Furt jsem ho nezatmelil, tak hraje jen při správném tlaku (ovzduší). Nakonec ho asi nechám  doma.. &amp; co ještě vzít? Sestra mi nakoupila spousty jídla, vyzásobím tím půlku výletu (ikdyž po zkušenostech  z lyžáku to asi půlka nebude. ani čtvrtka. ani osmina ;)).</p>
<p>Až přijedu, tak snad nahodím nějaký smysluplný zápisek (ikdyž od tohoto webu to snad už ani nikdo nečeká (a  pořád mám docela slušnou návštěvnost (muhehe (dábělský smích (už dlouho jsem si nehrál se závorkama :))))) (až  mě to děsí :) (a teďka si stopujte co k čemu patří :)))). Texty na webu by měly být pro čtenáře jednoduché. Cha cha.  No, tak já radši končím (já vím, měl jsem už před třemi odstavci :)).</p>
<p>Mějte se tu krásně &amp; držte mi palce, ať se neutopím :).</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">Raft</span> | <span class="comname">Wikih</span> |  <a href="mailto:ondrejmaca@centrum.cz">mail</a> (v&nbsp;neděli&nbsp;13.&nbsp;06.&nbsp;2004,&nbsp;v&nbsp;22:53)</p>
<p>Jak se ti prosím tě podařilo převrátit raft? A kde? Na šetskové Zambezi? :D U nás se to na vodáku nepodařilo ani &quot;lehce indispozicované&quot; posádce, která sjížděla Jelení lávku v Krumlově naprosto bokem:-)))) <br>  <br> BTW: Četl jsem si u vás ve třídě výroky profesorů, zvlášť Kaduly:D Nemohl by jsi mi to prosím tě poslat, pokud to máš na disku? </p>
</div>
</div>
