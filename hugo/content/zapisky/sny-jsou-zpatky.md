---
title: Sny jsou zpátky
date: '2008-06-01 11:59:17 +0200'
date_gmt: '2008-06-01 09:59:17 +0200'
category: kolem
tags: []
comments:
  - id: 2667
    author: Charlie
    author_email: Sharlie@seznam.cz
    author_url: ''
    date: '2008-06-02 20:44:00 +0200'
    date_gmt: '2008-06-02 18:44:00 +0200'
    content: Vrátily se sny? Mě se sny zdály dřív, ale už se mi taky ztratily. A pokud se vrací, tak jedině v dobách, který jsou nějak krizový a v životě se mi dějou zásadní věci.
  - id: 2672
    author: Jan Martinek
    author_email: jan.martinek@post.cz
    author_url: http://jan-martinek.com
    date: '2008-06-02 21:13:35 +0200'
    date_gmt: '2008-06-02 19:13:35 +0200'
    content: "Dřív se mi zdávaly často, ale děsivé jen v nějakých krizích. Teď se mi zdají víceméně kdykoli mají příležitost, tj. když spím aspoň sedm hodin. \r\n\r\nAle ty děsivé zatím někde čekají, asi nemám dostatečnou krizi (a nezdá se, že by se mi dělo něco zásadního), ani můj neoblíbený \"skákací\" sen zatím nepřišel."
  - id: 3047
    author: Charlie
    author_email: Sharlie@seznam.cz
    author_url: ''
    date: '2008-06-04 11:14:21 +0200'
    date_gmt: '2008-06-04 09:14:21 +0200'
    content: "Skákací...hmm. Nevím jestli může jít o to samý, ale dřív se mi zdálo, že můžu lítat. Ale ne úplně, jen když se občas odrážím. No a pak jsem viděla film Tygr a drak, lítali tam úplně stejně. \r\n\r\nJinak ti sny závidím. Co bych za ně dala. Mám ráda i ty děsivý, protože jsou ještě o něco živější než ty příjemné sny. A člověk při nich prožívá tak skutečně, jako máloco v bdělém stavu."
  - id: 3780
    author: Jan Martinek
    author_email: jan.martinek@post.cz
    author_url: http://jan-martinek.com
    date: '2008-06-18 03:29:22 +0200'
    date_gmt: '2008-06-18 01:29:22 +0200'
    content: "Nevšiml jsem si, že mi tu přibyl komentář... dlouho. Dneska jsem odmazával spam v Gmailu a najednou jsem si ho všiml :)\r\n\r\nMůj skákací sen je děsivý - skáču a nemůžu se zastavit, bojím se při dopadu, bojím se výšky - je to něco jako když se rozběhnu z kopce, dělám velké kroky a nedá se zastavit - pořád skáču výš, nad stromy i domy a pořád mám větší strach z výšky a z dopadu. Ale už jsem ho dlouho neměl.\r\n\r\nJá děsivé sny moc rád nemám. Ten postřeh je dobrý, prožívám sny velice intenzivně, ale i tak z nich mám většinou spíš špatný pocit."
---
<p>V rámci svého rozhozeného biorytmu jsem prospal včerejší odpoledne a v noci jsem zvládl ještě další čtyři hodinky tvrdého spánku. A vrátily se mi sny. Večer navíc přešly v naprosto šokující moment, když jsem se vzbudil tím, že se ozývaly šílené rány a pokoj blikal různými barvami. Neuvědomoval jsem si kde jsem (usnul jsem doma na posteli opačně než obvykle) ani kolik jaké může být datum (ohňostroj na vesnici v květnu? matoucí). Asi deset sekund jsem řešil, kde jsem, pak jsem dokoukal zbytek docela šokujícně výrazného a velkolepého půlminutového ohňostroje.</p>
<p>A zdálo se mi v průběhu noci hrozně moc věcí, ale jediné co si vybavuju, je sen, kde jsem byl s pár lidma u nás na chatě. Nejdřív jsme tam v hrozném horku došli, pod chatou bylo nějaké podivné prašno-štěrkové vyschlé  řečiště. Jak jsme tam došli, přijelo nějaké velké terénní auto, vystoupil člověk a že nám přivezl výtisky nového Halasu (našeho fakultního časopisu).</p>
<p>A fascinující bylo to, že každý výtisk byl složený ze spousty krabiček od CD, ale z nějakého měkkého plastu a držely u sebe jako knižní vazba, a uvnitř každé krabičky byly nalepené stránky v rozměrech tak 7x4 cm a ještě navíc často přelepené neprůhlednou izolepou tak, že kus stránky nebylo vidět. Jsme chvilku řešili, že vlastně je škoda, že nemáme žádné CD, které bychom k tomu dali, a že ty stránky nejsou moc čitelné, ale nakonec jako že v pohodě a chlápek odjel.</p>
<p>Hmmm. Možná, že je dobře, že si zbytek snů nepamatuju.</p>
