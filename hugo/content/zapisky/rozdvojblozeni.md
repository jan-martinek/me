---
title: Rozdvojbložení
date: '2007-10-10 17:00:00 +0200'
date_gmt: '2007-10-10 15:00:00 +0200'
category: kolem
tags: []
comments: []
---
<p>Už kdysi dávno jsem slíbil <a href="https://suchosch.net/blog/">suchoschovi</a>, že mu povím, co že je to to moje rozdvojbložení. A příště ještě nebylo, ač mnoho vody uplynolo. Nicméně rozdvojbložení se konečně podařilo &ndash; respektive alespoň první krok byl učiněn. Založil jsem si druhý blog.</p>
<p>Proč jsem to provedl? Asi je zřejmé, když se člověk podívá do archivu článků, že se perioda mezi články poslední dobou prodlužovala a prodlužovala až se málem několikrát prodloužila definitivně. Z mého osobního pohledu to má jediný důvod &ndash; nebavilo mě na podnebí psát. A to ani kvůlu tomu, že by se mi zrovna nelíbil vzhled webu nebo kvůli tomu, že jsem se špatně vyspal, nebo kvůli tomu, že by bylo moc práce (ale ano, tohle trochu taky zapůsobilo). Hlavním důvodem bylo to, že podnebí vzniklo jako web pro mé psaní o sobě, takový "bložínek", jak je dneska oblíbené říkat tomuto typu blogů. Prostě deníkový blog jako x takových široko okolo.</p>
<p>Jenže občas mě bavilo napsat něco technického, co do takového bložínku moc nezapadalo a postupně mi přišlo, že vlastně nevím, co vlastně píšu a jestli to někdo čte (a jestli to někoho baví). A přestalo mě to bavit. Naprosto.</p>
<p>Tak jsem si řekl, že se rozdvojbložím. A je to tady.</p>
<p>Založil jsem si neosobní blog na adrese <a href="https://blog.jan-martinek.com">blog.jan-martinek.com</a>, kam budu psát články, které bezprostředně nesouvisí s mou osobou a mými pocity, ale s věcmi z okolí, které mi přijdou zajímavé (jo, řekl bych to líp, ale není času). Podnebí se snad postupně vrátí do "starých" kolejí a všechno zase bude fajn.</p>
<p>Na novém blogu jsem použil Junův <a href="https://rs.reality-show.net/">RS2</a>, čímž mu oficiálně děkuji. Není to sice úplně dokonalý kousek kódu, ale po chvilce osekávání součástí, které jsem nechtěl, se stal dokonalým nástrojem pro neosobní blogování :) I ta šablona mi sedí, taková obecná, neosobní, jen jsem si trochu přivolumil nadpisy a řádkování.</p>
<p>Nečekám, že by se teď s mými příspěvky roztrhl pytel, ale určitě bude pro mne snažší se odhodlat ke psaní, když už dostanu nějaký nápad...</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">suchosch</span> |  <a href="https://suchosch.net">https://suchosch.net</a> (středa&nbsp;10.&nbsp;10.&nbsp;2007,&nbsp;18:45)</p>
<p>bylo to dokonce tak dávno, že jsem na to úspěšně zapomněl :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">juneau</span> |  <a href="https://reality-show.net">https://reality-show.net</a> (čtvrtek&nbsp;11.&nbsp;10.&nbsp;2007,&nbsp;12:15)</p>
<p>Jsem potěšen, a s tím &quot;ne úplně dokonalým kouskem kódu&quot; mi ještě lichotíš :) </p>
</div>
</div>
