---
title: Zápisek ze dne 24. října 2003
date: '2003-10-24 17:00:00 +0200'
date_gmt: '2003-10-24 15:00:00 +0200'
category: nezařazené
tags: []
comments: []
---
<p>Včera jsem byl natolik rozrušený a vyděšený hrozivou možností útoku na mou osobu, že jsem zapomněl na dvě  další pěkné věcičky (cizí neštěstí potěší nejvíc :)).</p>
<p>- Vždy když se potápím, plavu nad pruhem tmavých kachliček, protože jsou mezi nimi dobře  viditelné spáry a dá se tak odhadnout vzdálenost ode dna - což jsem včera nedodržel a zakousl se  do světle modré kachličky. Uáá, prokousl jsem si ret a ukřáp kus zubu. <strong>Aspoň si to teď  budu pamatovat obzvlášť dobře ;,).</strong> Druhá událost taky souvisí s plaváním, přesněji s cestou domů -  doběhli jsme k autobusu, zabrzdili, šáhli po peněžence a <strong>TSSS</strong>, zavřely se dveře a autobus odjel.  Nechápavě jsem hleděl za odjíždějícím autobusem s otevřenou pusou a nebyl jsem sám :). Naštěstí nás  pak vzal jiný, ale málem mě zavezl o vesnici dál - musel jsem si zazvonit, aby zastavil (takhle to funguje  v Austrálii, takže řidič mě odhadl dobře ;))...</p>
<p>Předplatil jsem si časopis s francouzskými písmenky - zatím jen písmenka, až koupím pořádný slovník,  tak přijde na slova (a třeba možná i věty). Zatím tomu přespříliš nerozumím (přesněji řečeno s obtížemi  přeložím nadpisy článků), ale to se zlepší :).</p>
<p>Dneska byl den otevřených dveří v našem milovaném ústavu (přezdíváno <strong>&quot;den otevřených klecí&quot;</strong>),  což byla nakonec docela sranda. Jen si asi nesmím brát osobně výrok našeho třídního: &quot;Je tu dneska  hodně lidí, tak se raděj někam ukliďte.&quot; :).</p>
<p>Tak mi to nějak připomíná... dneska začaly podzimní prázdniny. <strong>Neee, už zasee...</strong> co já budu celé ty  tři dny dělat? Ach jo...</p>
<p><strong>Vyšla nová bazooka,</strong> stahujte na <a href="http://bazooka.wz.cz">bazooka.wz.cz</a> a čtěte,  skvělá jako obvykle...</p>
