---
title: Přestavba mé webové identity
date: '2008-03-12 10:29:22 +0100'
date_gmt: '2008-03-12 09:29:22 +0100'
category: kolem
tags:
  - podnebí
  - přestavba
  - identita
  - endlife
  - já
comments:
  - id: 2
    author: Vyži
    author_email: cz.soooc@gmail.com
    author_url: ''
    date: '2008-03-12 14:48:59 +0100'
    date_gmt: '2008-03-12 13:48:59 +0100'
    content: chybí mi tady cudlík fotky :)
  - id: 3
    author: Jan Martinek
    author_email: jan.martinek@post.cz
    author_url: http://jan-martinek.com
    date: '2008-03-12 16:21:46 +0100'
    date_gmt: '2008-03-12 15:21:46 +0100'
    content: Ten jsem koumal dlouho, Nakonec jsem je zatím nechal zahrabané v blogu... ale možná se to ještě nějak změní.
---
<p>Tak jsem se k tomu konečně dostal a předělal jsem svou webovou prezentaci &ndash; ještě mi zbývá přetáhnout blog.jan-martinek.com a přechod bude úplný. Co mě štvalo? Roztříštěnost, zastaralost, obtížnost správy a omezenost předchozích verzí webu.</p>
<p>Roztříštěností myslím, že každý web na jan-martinek.com byl naprosto odlišný, dokonce se na nich mluvilo o různých lidech. Endlife už totiž asi neexistuje. Byl to zajímavý člověk, ale hodně jeho aspektů už pro mě byla spíš zátěž &ndash; například nutnost na potkání vysvětlovat, co ta depresivní přezdívka znamená :) Nedistancuji se ale od své minulosti, vrátil jsem na Podnebí i (pamětníci si možná vzpomenou) Podvědomí, kde budu s nějakým zpožděním možná i postovat nové kousky... Trochu jsem sjednotil i grafiku hlavního webu a Podnebí, neosobní blog Blog snad pořeším v blízké budoucnosti &ndash; otázkou zůstává, jestli ho díky lepší práci s kategoriemi příspěvků přisloučím zpátky k Podnebí, nebo na něj jenom pustím Wordpress a dostyluji ho k obrazu svému.</p>
<p>Zastaralost navenek možná nebyla až tak patrná, ale velká část podnebí byla naprogramována v době, kdy jsem se učil PHP3 z knížky od Jirky Koska. To znamená opravdu hodně dávno. Vedle problémů s ohýbáním výstupů byl taky problém neuvěřitelný chaos v něktrých typech souborů. Částečně jsem jej vyřešil i tím, že hodně těch chaosivých souborů jsem nechal ležet (například texty písniček používané v postech někdy v roce 2003).</p>
<p>Obtížnost správy je relativní &ndash; nahrát soubor a přidat ho do indexu zápisků byl vždycky docela příjemný a jednoduchý způsob. Ale když chce člověk něco napsat mimo domácí počítač, tak se všechno komplikuje o získání ftp klienta, problémy s kodováním souborů etc. Tak jsem přešel na Wordpress (jak jsem si nedávno vyzkoušel při nahazování <a href="http://fsspodcast.cz">FSSpodcastu</a>). Sice ani s navýšením memory limitu v PHP na 16MB (což je podle správce maximum na sdíleném hostingu u Českého hostingu) není možné používat texy!, ale i tak je hraní si s Wordpressem velmi příjemné. Jen se bojím, až přijdou ty proklínané pády prohlížeče s rozepsaným příspěvkem :)</p>
<p>A omezeností myslím třeba z jedné strany nepříliš velkou schopnost pracovat s kategoriemi příspěvků, omezení jednoho příspěvku na den a z druhé strany třeba vystředěný styl s pevnou šířkou a menu vpravo (takový byl cca poslední 4 roky, předtím samozřejmě byly i jiné, podobné tomu dnešnímu), který neumožňuje prásknout do textu něco pořádně šíleného, třeba pořádně velkou fotku. Ale této změny jste si asi všimli.</p>
<p>Co se týče ztrát, tak na nové verzi webu bude pár věcí chybět &ndash; nějaké ty slepé odkazy, něco málo obsahu a nějaké ty komentáře (většina původních komentářů je připrasená k příspěvkům :)). Kdyby tu chybělo něco, co by vám chybělo, tak mi napište do komentářů.</p>
