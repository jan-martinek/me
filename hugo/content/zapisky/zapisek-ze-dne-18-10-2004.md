---
title: Zápisek ze dne 18. října 2004
date: '2004-10-18 17:00:00 +0200'
date_gmt: '2004-10-18 15:00:00 +0200'
category: nezařazené
tags: []
comments: []
---
<p>Ospalé pondělí &amp; bez kafe. Ale postupně. Ráno jako obvykle lezu z postele &amp; venku je neobvyklá  tma. Že by šly hodiny vedle je poněkud nemožné, protože mám jenom v pokoji minimálně troje hodiny &amp;  po celém domě jsou jich.. spousty. Takže hodiny blbě nejdou, venku je jenom fest hnusně. Prší &amp; ještě je tma,  východ slunce se projevuje zmodráním mraků, které následně zešednou &amp; zůstane jen déšť, když dojedem ke  škole. Po dlouhé době beru deštník, protože nechci, aby mi zmokl notebook &amp; zítra už asi vezmu  brašnu, ač je poněkud malá (když tam nechám kapsičky na různé blbinky, tak už se tam notebook nevleze,  tak ty kapsičky vytáhnu &amp; vezmu holou tašku).. </p>
<p>Za dodělání  <a href="http://nhrozenkov.caritas.cz/">charitních stránek</a> mamku prosím, jestli by mi donesla tašku k noťasu,  která v charitě zůstává, protože se její hodnota ztrácí jenom pomalu (oproti noťasu, který měl s rozflákanou  disketovkou, rozflákaným diskem a vypadávajícím displejem nulovou hodnotu už před dvěma lety..).. Ale asi  se jí tak brzo nedočkám, je totiž zastrčená kdovíkde &amp; mamka má spoustu jiných starostí..</p>
<p>Venku je hnusně, ve škole o moc líp není, písemku z bioly prasím spolehlivě (sice jsem se na to ani  nepodíval, ale věřil jsem si..) &amp; následně v Deutschu si nevzpomenu na bestimmt &amp; schneiden.  Taková blbá slovíčka. Místo schneiden mi furt lezlo do hlavy schmicken, ale štěstí, že mě to nenapadlo  tam napsat. Ah, to mi připomíná, že zítra v semináři aj píšem ze slovíček.. safra..</p>
<p>Celý den je bez kafe, protože před Deustchem to nestíhám - nejdřív chystám hrnek, pak na to kašlu &amp;  pak mi přijde blbé extra kvůli tomu odejít; o velké přestávce na to kašlu &amp; po těláku.. prostě jsem se na to  vykašlal, což celodenně snížilo mou pracovní efektivitu (ne, že bych na kafi byl závislý, ale tak nějak mě toto  ritualizované chování dostává do pohody (jo, tohle říká každý závislák)).</p>
<p>Čeština, chemie, koukáme na nějaké video, čtu si a nebaví mě to (přestože video bylo celkem zajímavé - zvlášť  chemický pokus, kde byl určitě použitý sliz z vetřelce, něco tak škaredého jinde sehnat nemohli). Po cestě ze školy  už tolik neprší, ale mrholí &amp; koeficient hnusoty prostředí se nijak nezlepšuje. V busu pokecám se skupinou  &amp; hurá domů.</p>
<p>Hurá.. mno, to bylo přehnané. Doma zjišťuju, že dobírka od hype shopu furt nedošla (&amp; to už je týden,  co jsem to objednal, inu - iMedia), zítra ji vyzvednout nestihnu, tak doufám ve středu.. Mám dobrý plán na činnost  na odpoledne, jenže potřebuju lupu, abych si mohl nafotit nějaká makra &amp; lupa se mi někde ztratila. Do háje!  Asi hodinu jsem lupu hledal &amp; pak jsem se na to vykašlal &amp; šel si lehnout. Koukat tři hodinky do stropu  má své kouzlo, ikdyž nemám žádnou depku ani nic podobného. Prostě jen ztráta motivace do nějaké činnosti &amp;  pokus o přemýšlení o tom, co se děje kolem. Zase postupně přichází tma, za nějaký týden (už tuhle sobotu? nevím),  až bude posunutý čas, tak bude tma už každý den. Budu se vracet ze školy &amp; bude tma, mráz &amp; oranžové  světlo vysokých zahnutých lamp bude natahovat můj stín.. Taky kolemjedoucí auta budou promítat můj letící stín  na domy okolo.. Tma, občas ji nemám rád..</p>
<p>Večer trávím ještě nějakou tu půlhodinu hledáním jakékoli věci, aspoň přibližně tvarem připomínající  lupu nebo čočku, ale bez úspěchu. Si snad koupím novou. Pak na to kašlu &amp; konečně fotím svou  <a href="/assets/migrated/old-images/police.jpg">nově uklizenou poličku s knížkama a cédkama</a>. Už jsem se rozepsal i o knížkách  v ní obsažených, ale je už pozdě &amp; nechci klepáním rušit rodiče, tak už to pro dnešek ukončím &amp;  vrátím se k tomu zítra..</p>
<p>-end-</p>
