---
title: Zápisek ze dne 26. srpna 2003
date: '2003-08-26 17:00:00 +0200'
date_gmt: '2003-08-26 15:00:00 +0200'
category: nezařazené
tags: []
comments: []
---
<p>
<div >  <a href="/assets/migrated/old-images/veselypohled.jpg"><img alt="Pú" src="/assets/migrated/old-images/veselypohled.jpg"></a>  </div>
<p>Proběhl první neúspěšný pokus o sbírání švestek na pálení - nicméně švestky v těchto horských podmínkach  ještě nejsou zralé - takže jsem se pěkně projel na kole a v kombinaci se včerejším během na Vsetín mě docela slušně bolí  nožičky ;). Sbírání švestek proběhlo vokálním způsobem - babička &amp; dědeček nejdříve mluvil se sousedy,  poté jsme nasbírali dva kýble švestek (otázka půlhodiny) a potom zase tři hodiny mluvení a mluvení a mluvení ;).  Naštěstí jsem si vzal kolo, tak jsem ujel asi o půlhodinu dřív, než skončilo "kafíčko". Heh.</p>
<p>Od jedné icq kamarádky jsem dostal dva perfektní linky. První je koncert přední opičí skupiny,  skladba <a href="http://yim.wz.cz/we_like_the_moon.swf" target="_blank">"We like the moon"</a>. Úlet maximálních  rozměrů. Bud vás to tak vyděsí, že schytáte infarkt, nebo se udusíte smíchy a svůj majetek v poslední vůli  přepíšete na nějaké ty malé stromové opičky někde v africe. Fakt drsné. Druhý link, přinejmenším stejně dobrý,  možná ještě lepší, je první freeware verze Windows -  <a href="http://www.deanliou.com/winrg/WinRG.htm" target="_blank">WinRG</a>  (Windows Really Good Edition) - flashový animátor  se pěkně vyřádil na produktu strýčka Billa :-). Oba dva linky vedou na objekty ve flashi, takže pokud jej  nemáte nainstalovaný, hupky šupky na <a href="http://www.macromedia.com" target="_blank">macromedia.com</a>.  Přeji šťastné srdeční záchvaty, prasklé bránice a vyvržené hrtany. Jsem to ale nechutný. A to jsem si myslel,  že večer nic nevymyslím. Začíná na mě lézt zase nějaká odporná deprese, nicméně v psaní se neprojevuje.  Aspon něco :-). Stačí.</p>
