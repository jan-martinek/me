---
title: Zápisek ze dne 6. listopadu 2004
date: '2004-11-06 17:00:00 +0100'
date_gmt: '2004-11-06 16:00:00 +0100'
category: nezařazené
tags: []
comments: []
---
<p>Sobota je za mnou a po předlouhém včerejším zápisu (jak jsem při posílání na server zjistil, třetím  nejdelším kousku, který tu je (po zápisu z filmovky a dovolené), dnešní zápis nebude tak dlouhý, nebude  tak popisný, co se dá taky popisovat na sobotě, když je podzim &amp; listy už popadaly na zem &amp; slunce  se ukazuje maximálně v televizi.</p>
<p>Jelikož toho k popisu moc není, tak se vrátím k tomu, proč mám blbou náladu &amp; k pár věcem,  které jsem včera vynechal. Ve středu šestou hodinu, angličtina, jsem se pokusil racionálně  vysvětlit stav třídy (si dokážete představit), s tím, že je hlad a za chvíli oběd &amp; reply bylo  <em>&bdquo;yeah, mužné ego promluvilo&ldquo;</em>. A jsem si myslel, že až takové nějaké převýrazné ego  nemám. Tak zase můžu přehodnotit svůj názor na sebe samého, v poslední době zjišťuju stále víc  svých špatných vlastností, o kterých jsem si nikdy nemyslel, že bych je mohl mít. O nich se tedy  ovšem rozepisovat nemíním.</p>
<p>Další věcí, která mě docela sejmula, je pár příspěvků na našem školním fóru, tedy spíš  moje fóru.. Už starší o tom, kdy už fórum konečně zhebne &amp; jeden novější o tom, že vlastně  nikdy k ničemu nebylo.. Možná bylo, možná nebylo, předpokládal jsem, že je pár věcí, které by  mohly zajímat víc lidí z celého gymplu, než igelit v polévce ve školní jídelně, ale asi teda  není. Tak přemýšlím, jestli to odpálit rovnou, nebo to tam nechat hnít ještě nějakou dobu,  aby se faktor zapomnění limitně blížil stu procent a nakonec došel svého naplnění..</p>
<p>Hmm, popojedem.. recenze na <a href="http://aaltonen.us/archive/2004/10/03/news-half-life-2-review/">hl2</a>  vypadá dost nadšeně.. Škoda, že si to v nejbližší době nezahraju. Ale zjistil jsem,  že jsou asi dvě hry, ktré bych si na pc aj zahrál. Nejen hl2, ještě jsou tu sims2,  kteří podle všeho už nejsou jenom o stavení domku a pravidelném chození na záchod, ale jsou tam  uvnitř v krabici opravdoví človíčci, které jsem hledal už v prvním díle a nenašel (možná taky protože  mě to brzy přestalo bavit, človíčci byli prostě divní..).. Ale teďka stejně na hraní nemám čas.</p>
<p><a href="http://reality-show.net">juneau</a> přemýšlí, kde ty kytky všechny jsou, o internetu  &amp; fest změně jeho lifestylu.. já už skupinku lidí, mezi kterými se na netu pohybuju změnil  několikrát (rámcově nejdřív asi final fantasy hráči, pak herní okolí všeobecně + redakce  <a href="http://www.gamecenter.cz">gamecenter.cz</a> (když jsem pro ně psal), pak okolí kolem blogů,  teďka už mi zůstává spíš takový mix přátel), v icq mám něco přes stovku lidí, ale mám stejný pocit,  už to není co to bývalo.. nadšené dlouhé rozhovory jsou pryč, bavím se většinou pracovně nebo s přáteli  ze školy..</p>
<p>Hm, minulý odstavec je takový neukončený.. škoda, přišlo mi to jako zajímavé téma, ale možná  už nemám tu energii, kterou jsem dostal po přečtení junova článku, už je to nějakých pár hodin..  ztrácím motivaci teda rychle.. vybledlý..</p>
<p>S kamarádkou jsme se bavili o životních krizích. Teda nejen o nich, ale taky tam byla  nějaká zmínka. Pro mně je (zase začínám.. jo, jsem egoistický, všechno vztahuju hned na sebe..  nebo je to empatie? schopnost vcítit se? asi ne, jenom moje vztahovačné ego).. Pro mně je podstatné  mít nějaký životní smysl. Zní to blbě, co. Může to být těžké, když se mi zdá, že najednou všechno mizí,  smysl všeho se hroutí, tak přemýšlím o tom, proč jsem se rozhodl takhle. Možná se s tím nějaká krize  překonat dá, možná ne. V současné době jedu na náhradní životní smysl, ale taky se to dá přežít.  Tenhle odstavec taky ztratil pointu. Tak už se raděj budu věnovat popisu dnešního dne. A dlouhé to už  nebude..</p>
<p>Ráno.. snídaně, ven, pohrabat listí před domem, ostříhat ještě jednu hortenzii, kterou jsem  přehlíd, oběd.. to byla rychlost.. na oběd francouzské brambory, yummy. Po obědě zase ven,  s vizí pořezání jednoho stromu a následném konečném zasednutí před počítačem a zapojení se  do pracovního procesu. Nicméně, strom jsme rozřezali, vykopali další (brutální kořeny), rozřezali,  odtahali na větve ohniště a spálili, pořezané kousky odvezli na hromadu. Oheň byl mega,  propálil jsem si šusťákovku :(, a domů jsme došli až na večeři za tmy. Kolem byla spousta dalších  ohňů, sousedi taky pálili, na kopci taky něco hořelo.. Podzim.. A pak? nic zajímavého.. jako  ostatně dost obvykle.. a zítra bude maso, musím rozjet konečně všechno, co jsem zatím naprogramoval  na valašsku v nějakém solidním/konzistentním systému.. ale celkem se i těším..</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">Ryska</span> | (sobota&nbsp;13.&nbsp;11.&nbsp;2004,&nbsp;13:04)</p>
<p>Héééj, není to tu nějaké umřené???? </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Endlife</span> |  <a href="mailto:jan.martinek@post.cz">mail</a> (sobota&nbsp;13.&nbsp;11.&nbsp;2004,&nbsp;16:22)</p>
<p>héééj, jóó, je.. </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Ryska</span> | (sobota&nbsp;13.&nbsp;11.&nbsp;2004,&nbsp;16:50)</p>
<p>Lemro zdechlá... </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Endlife</span> |  <a href="mailto:jan.martinek@post.cz">mail</a> (sobota&nbsp;13.&nbsp;11.&nbsp;2004,&nbsp;17:07)</p>
<p>mno, dík </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Kaoru </span> |  <a href="mailto:kaorunagisa@centrum.cz">mail</a> (sobota&nbsp;13.&nbsp;11.&nbsp;2004,&nbsp;17:17)</p>
<p>Ehm. :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Ryska</span> | (sobota&nbsp;13.&nbsp;11.&nbsp;2004,&nbsp;17:52)</p>
<p>Není zač:)) </p>
</div>
</div>
