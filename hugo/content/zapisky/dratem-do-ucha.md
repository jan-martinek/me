---
title: Drátem do ucha
date: '2006-12-22 17:00:00 +0100'
date_gmt: '2006-12-22 16:00:00 +0100'
category: kolem
tags: []
---
<p>Dobrý den, dobrou chuť, pokud zrovna obědváte.</p>
<p>Před pár týdny se mi podařilo ucpat si uši ušním mazem, což je relativně hodně nepříjemná záležitost (kdo je znechucen touto větou, nechť nepokračuje).
Ucpané ucho hučí a hřeje, člověk přemýšlí co s tím.
Inu, šel jsem do Lidlu a zakoupil vatičkové tyčinky, tyčinku vrazil do ucha skoro
na doraz a... ucpal ucho definitivně. Z toho plyne jedno ponaučení, které jsem následně
našel v <a href="http://www.florence.cz/cislo.php?stat=275">chytrém článku</a>:
&bdquo;Tyčinky nebrat!&ldquo; Takovédle tyčinky jsou nahraditelné prstem (<em>fakt jo</em>,
viz článek, nejsem nechuťák) a spešl dobré jsou jen pro malé děti.</p>
<p>Konkrétně jde o to, že tyhle tyčinky nejsou určené k čištění zvukovodu,
který jimi můžu klidně podstatně poškodit. Mno, byl jsem samozřejmě značně potěšen,
že jsem si s uchem provedl kdovíco. Trochu mě uklidnilo, že to se mnou ještě není tak
hrozné: <em>&bdquo;Pacienti k čištění uší používají rozličné pomůcky. (...)
Můžeme se však setkat i s
použitím dalších pomůcek: vlásenek, sponek, hřebíčku, šroubku, klíče, lžičky,
pinzety a dalších (dle našich vlastních, nepublikovaných údajů).&ldquo;</em> Ty lžičky,
klíče a šroubky mě i docela překvapily.</p>
<p>Tak jsem našel paní doktorku ušní, ta mi poradila, že si mám do uší (ani
to druhé ucho nebylo ideální) lít olejíček a zítra dojít znovu. Poděkoval jsem a čekal
na vypsání receptu, ale sestra na mě jen s úsměvem koukla: &bdquo;<strong>Lukanu</strong> doma
máte, ne?&ldquo;</p>
<p>Tak jsem celý den nalíval do uší Lukanu, přestal slyšet na obě uši a nešel
spát, bo jsem se bál, že neuslyším budík (a tím prošvihnu výplach a budu dunět ještě
o den dýl a neudělám rozhovory s tramvajáky (ale to už je jiný příběh)). Ráno v
6.40 jsem už čekal v čekárně a pak
přišla ta chvíle: hodná paní doktorka vytáhla velkou stříkačku a naplnila ji vodou.
<em>&bdquo;Voda musí mít teplotu lidského těla, 37,5 °C (studenější a teplejší by
způsobila závrať),&ldquo;</em> pravil text na internetu. <em>&bdquo;Je to trochu
teplejší!&ldquo;</em> pravila paní doktorka a <em>vžuuum</em> a já slyšel. Krásně.</p>
<p>Zážitek zajímavý, poučení jisté (tyčinky nebrat). Kdyby někdo v Brně měl podobný problém,
rád poradím tu správnou paní doktorku. (Závrať jsem nakonec neměl, pohoda jazz.)</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">lukyn.v</span> | (sobota&nbsp;23.&nbsp;12.&nbsp;2006,&nbsp;02:19)</p>
<p>Takže jestli jsem to dobře pochopil, tak tu stříkačku s tou vodou vyprázdnila do uší? A co se dělo pak, když jsi měl uši plné vody i s tím olejíčkem? </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (sobota&nbsp;23.&nbsp;12.&nbsp;2006,&nbsp;09:35)</p>
<p>molekuly vody jsou vzájemně spojené vodíkovými můstky, nicméně k mému uchu tyto molekuly nepřilnuly a tak pomocí přirozené zemské gravitace vypadaly do připraveného čehosi, co jsem měl u ucha. společně se slunečnicovým olejem a ušním humusem. </p>
</div>
<div class="comment">
<p style="font-weight:bold"><span class="compredmet">..</span> | <span class="comname">suchosch</span> |  <a href="http://suchosch.net">http://suchosch.net</a> (sobota&nbsp;23.&nbsp;12.&nbsp;2006,&nbsp;11:18)</p>
<p>a nebo se ještě používají tzv. &quot;svíčky&quot; - zapálený srolovaný papír nebo tak nějak. snad se to i prodává v drogeriích. <br> já jsem si vyrobil čistítko uší z lega, s takovým tím motorkem :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (sobota&nbsp;23.&nbsp;12.&nbsp;2006,&nbsp;11:52)</p>
<p><strong>suchosch:</strong> to jsem taky na několika stránkách potkal a už mi to i gZ doporučil, ale chytrý článek (link výše) na tom byl jinak - kdo má pravdu, to neověřím: <br>  <br> <em>&quot;Pod označením „ušní svíčka“ se skrývá dutý kornout vytvořený z tkaniny napuštěné voskem, často včelím. Většinou jsou k dostání v lékárnách a v obchodech se zdravotnickým vybavením, na trhu je jich k dispozici více typů. Historicky odkazují na původ v tradičních léčebných procedurách Číny, severoamerických indiánů a dalších starých kultur. Jejich původním určením bylo odstraňovat z uší nečistotu, v poslední době je však někteří terapeuti používají rovněž na rýmu, nachlazení, ušní šelest, ke zlepšení smyslů a řady dalších neduhů. </em> <br>  <br> <em>Při použití většinou klient leží na boku a svíčku má svisle vloženu užším koncem do zvukovodu. Druhý konec svíce terapeut nebo pomocník zapálí a nechá pomalu (asi 15 minut) hořet. Mechanismus účinku je připisován rozehřátí ušního mazu a jeho následnému „nasátí“ do dolního konce svíčky, kde je možno na závěr procedury nalézt amorfní hnědou mazlavou substanci. Při exaktních pokusech v laboratoři však nebyl podtlak prokázán a ani při souběžných pokusech na dobrovolnících nedošlo k vyčištění zvukovodu od mazu. Navíc zmiňovaná hnědá hmota byla po vyhoření svíčky nalezena i u dobrovolníka, který před zapálením svíčky v uchu žádný maz neměl. Při použití svíčky se pacient navíc vystavuje riziku poranění, jako popálení ucha a jeho okolí, ucpání zvukovodu zateklým voskem apod. Užití svíčky jako prostředku k čištění uší proto nelze v žádném případě doporučit. </em></p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (sobota&nbsp;23.&nbsp;12.&nbsp;2006,&nbsp;11:57)</p>
<p>//ještě k předchozímu příspěvku - co se týče uší, očí atp., neexperimentuju. Mám totiž v obou případech jen jeden pár (použitelnost ve velké míře klesá již při použití jednoho kusu namísto páru). </p>
</div>
<div class="comment">
<p style="font-weight:bold"><span class="compredmet">..</span> | <span class="comname">lukyn.v</span> | (sobota&nbsp;23.&nbsp;12.&nbsp;2006,&nbsp;16:20)</p>
<p>Ty ušní svíce prý moc nazabíraj. Sice jsem to nezkoušel, ale co jsem takhle pročetl v diskusích na netu, tak je to akorát o tom, jak vytáhnout z lidí peníze. </p>
</div>
</div>
