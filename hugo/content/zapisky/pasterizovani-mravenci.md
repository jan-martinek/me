---
title: Pasterizovaní mravenci
date: '2006-07-06 17:00:00 +0200'
date_gmt: '2006-07-06 15:00:00 +0200'
category: kolem
tags: []
comments: []
---
<p>Okurková sezóna. Aby se mi v rss čtečce objevila nová zpráva, musím si ji napsat sám. Reflex vydal dvojčíslo a dneska mlčí. A navíc postupně končí moje staré dobré oblíbené blogy, které se nějakým způsobem týkají webu, a od jejichž autorů jsem se hodně přiučil. Ony už končí delší dobu, ale další ztráta zamrzí. A přibývá položek v rss, které už nedostávají nové položky.</p>
<p>Na kafe odešel <a href="https://www.pixy.cz">pixy</a>, <a href="https://weblog.jakpsatweb.cz">Yuhů</a> nabral čerstvý projekt a jeho hrozby se staly realitou &ndash; mlčí, <a href="https://www.sovavsiti.cz">sova Marka Prokopa</a> visí na větvi za jeden pařát, <a href="https://vitdlouhy.cz">Vít Dlouhý</a> má aktuální článek rok a půl starý.. A teďka <a href="https://www.mraveniste.org/konzerva.html">bylo do plechu zavařeno mraveniště Jana Biena</a>.</p>
<p>Ještě štěstí, že <a href="https://blog.converter.cz">Jiří Bureš</a> píše (nejen) o pojišťovácích, <a href="https://www.dgx.cz/trine">DGX</a> (nejen) o manipulování myslí, <a href="https://suplik.petnik.cz">Honza Hučín</a> neplní zatím své hrozby, <a href="https://blog.filosof.biz">Filosof</a> nezůstává (snad!) na táboře, <a href="https://www.chomat.net/weblog/">Jirka Chomát</a> neodplaval a <a href="https://dero.name/weblog/">dero</a> neproklel internet. Jinak bych se asi stal webovým samosamoukem (aktuálně jsem pořád samopřesramenouk (tjo, to je divná složenina)).</p>
<p>To mi připomíná, že si chci <a href="https://dero.name/weblog/css-hotova-reseni/">koupit knížku!</a></p>
