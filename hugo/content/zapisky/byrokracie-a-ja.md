---
title: Byrokracie a já
date: '2005-03-25 17:00:00 +0100'
date_gmt: '2005-03-25 16:00:00 +0100'
category: kolem
tags: []
comments: []
---
<p>V posledních dnech jsem celkem nestíhal, ale už jsem se rozhodl, že konečně napíšu
(zminimalizoval jsem tetris a konečně pustil editor :)).</p>
<p>V úterý jsem prožil své první osobní setkání s tou děsivou byrokracií ČR.
Jakožto správně praštěný člověk jsem začal se zařizováním živnosťáku.
A prvním krokem je výpis z trestníku (zkratka pro trestní rejstřík (on je to
rejstřík trestů, ale to je jedno)).</p>
<p>První a jak se nakonec ukázalo nejobtížnější částí byla návštěva pošty za
účelem zakoupení kolku. Poštu jsem našel. Jedny dveře k sobě, druhé k sobě, třetí
od sebe, a přede mnou spousta okýnek číslovaných od jedné do nějakého
dvouciferného počtu (asi 10).</p>
<p>Hned na čísle 1 byl nápis &bdquo;Prodej kolků a známek ve velkém&ldquo;.
Pln důvěry jsem přešel k číslu 2, ale &bdquo;Prodej kolků v malém&ldquo; nikde.
Ani na 3, 4, ... nikde.</p>
<p>Pochopil jsem, že v malém počtu (v mém případě jeden za 50Kč) je koupím asi u
kterékoli <del>překážky.</del> přepážky. Zkusil jsem devítku, tam mě poslali zpátky na
dvojku, kam si mezitím stoupla sympatická paní posílající dva balíky, pět dopisů
a jednu složenku (dramatický moment je sice pěknější s takovým množstvím, ale paní posílala
jen ty balíky (škoda)).</p>
<p>Kolek jsem koupil.</p>
<p>Našel jsem městský úřad, vstoupil otevřenými postranními dveřmi &amp; zjistil,
že uprostřed jsou ještě samootevírací dveře. Našel jsem velikou ceduli a mezi
50 položkami vypadala nejlépe položka &bdquo;ověřování podpisů&ldquo;,
tak jsem tam zamířil. Velké dveře, schody, velké dveře.</p>
<p>Vstoupil jsem do haly jak z Wolfenstein 3D (<strong>Verboten</strong>: Vjiždět
s kočárkem na Teppich) a našel správné dveře. Pakl formulářů pro požádání o výpis
z trestního rejstříku byla stopa, že jsem na správné cestě.</p>
<p>Pak už jsem jen zaklepal a chytl za kliku, ruku mi málem utrhla ochotná paní uvnitř,
vyrazila ze mě kolek a občanku a už jsem šel pryč. Rychlovka.</p>
<p>Při odchodu jsem se málem zabil na samootevíracích dveřích, které se otevíraly
pozděj než jsem myslel a zároveň pomalej, než jsem myslel. Ale to už je jen
malá chybička :)</p>
<p>Snad budou i má další setkání s byrokracií natolik pohodová &amp; rychlá :)</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">žaneta</span> | (pátek&nbsp;25.&nbsp;03.&nbsp;2005,&nbsp;18:01)</p>
<p>Endlife, vítám tě v tom úžasném světě dospělých. Musím uznat, že tvoje setkání proběhlo v celku dobře. Já jsem jednou musela za tatínka na sociálku a má cesta byrokracií nakonec zahrnula Městský úřad, Berňák a policajty :) Podle tatínka akce na půl hoďky trvala celý krásný den letních prázdnin :( </p>
</div>
<div class="comment">
<p style="font-weight:bold"><span class="compredmet">dospělý? brr</span> | <span class="comname">Endlife</span> |  <a href="mailto:jan.martinek@post.cz">mail</a> (pátek&nbsp;25.&nbsp;03.&nbsp;2005,&nbsp;19:36)</p>
<p>já mám 17, já jsem ještě děcko! ještě týden :) <br>  <br> //a budu i za dva týdny, nějaká data a výročí mě nezmění ;) </p>
</div>
</div>
