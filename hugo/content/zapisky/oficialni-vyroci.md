---
title: Oficiální výročí
date: '2006-06-29 17:00:00 +0200'
date_gmt: '2006-06-29 15:00:00 +0200'
category: kolem
tags: []
comments: []
---
<p>Mám za sebou další pěkný den, který mě posunul blíž k novému kolu &ndash; nejde o žádný nový okruh v závodech na gamecube, ale o nové jízdní kolo. Pročpa?</p>
<p>Ráno jsem se vydal za mou milou přes Vsetín (tj. 7km do města, 7km zpátky, 5km do cíle). Naolejoval jsem řetěz a pochvaloval jsem si krásný zvuk při jízdě bez šlapání. Nicméně v kopečku před Vsetínem kolo zase začalo řvát a vrzat, což mě naštvalo. Po cestě zpátky z města jsem zjistil, že to není řetězem, ale pedálem, který se začal poněkud viklat až se vyviklal a vypadl. 5km od domu :) Tak jsem jel pomalu každých pár metrů stavil a pedál zpátky nahazoval (pěšky bych se pohyboval ještě pomalej). Vskutku únavné, ble. A po příjezdu domů jsem vyměnil kolo a dojel to na tatíkově trekkingu, který je asi poněkud neseřízený a tak byl zbytek cesty poněkud pekloidní, tfuj.</p>
<p>Ale cesta stála za to :) A dostal jsem vskutku fajnovou polévku plnou mrkvičky a rýže :) (Používám smajlíky jako diaktritická znaménka, tečka za smajlíkem vypadá jako uslintnutí.)</p>
<p>Jelikož byl dneska jinak klidný den (a začalo pršet (!) a byl chládek(!!!)), mám tu ještě jednu věc, kterou vám prostě musím sdělit. <a href="http://podnebi.jan-martinek.com/index.php?a=20060628">Postnul jsem to jako včerejší článek.</a></p>
<p>Mimochodem, znáte oficiální narozeniny královny? Tak dneska máme první oficiální výročí :)</p>
<p>UPDATE 21:20: Teď mě napadá, že vypadám jako zbohatlík, který kvůli upadlému pedálu kupuje nové kolo. To ne, mám ho už slíbené delší dobu, jen mám konečně pořádný impuls k tomu, abych si ho šel vybrat :)</p>
