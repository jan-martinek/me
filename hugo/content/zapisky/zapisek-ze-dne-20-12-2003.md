---
title: Zápisek ze dne 20. prosince 2003
date: '2003-12-20 17:00:00 +0100'
date_gmt: '2003-12-20 16:00:00 +0100'
category: nezařazené
tags: []
comments: []
---
<p><strong>Skautská akademie byla super!</strong> Úplně celá a každý kousek taky. Ještěrčí Svatební košile z Kytice  (moje nejoblíbenější balada a zároveň jedna z posledních, které jsem přečetl, když jsem četl Kytici poprvé,  protože pak už jsem měl příliš bobky, než abych četl dál :)) byla <strong>bezchybná &amp; děsivá</strong> (být těma Světluškama,  co seděly v první řadě, tak vyděšeně uteču (ale nová generace je již odolná :))), lvíčatí reklamy  a scénka - skvělé bajkové vystoupení, z něhož jsou podstatná hlavně tři ponaučení  (Přeberte si to sami, byste tam museli být :)):</p>
<ol>
<li>Krokodýl je dealer.</li>
<li>Nekamaraď se s žábou.</li>
<li>Nebuď hloupý jako hroch.</li>
</ol>
<p>bylo též super. Trojkařské výroční noviny byly také naprosto  geniální (&quot;Čau sporťáku, už máš čekatelky?&quot; - &quot;To ne, ale mám kluka!&quot;). Zbývající  vystoupení byla také super, ale omlouvám se - nepamatuju se čí bylo které vystoupení, protože z těchto  oddílů neznám moc lidí ;). Ale celkově to bylo prostě úžasné a ještě jednou úžasné :).</p>
<p>Fotky se objeví, můj foťák se na moc nezmohl, tak mi musí nějaké dojít :).</p>
<p>Po akademii byl ještě film Doba Ledová, který jsem viděl poprvé se zvukem :) - poprvé jsem to viděl  doma na počítači, ale mám šunčičku, tak <strong>zvuk jde trochu šejdrem :)</strong> - takže jsem se díval se sestřenicí  a k tomu pouštěl empétrojky - a se zvukem byl tento film ještě lepší - ha - sovy si pošmáknou, ehm :).</p>
<p>Vánoce jsou v otevřených dveřích, tak jsem ještě dneska nakupoval dárky a ještě jeden nemám, a to  mě drtí, a hodně. Ale nakupování dárků bylo veselé a zpoždění návratu z původních 15:00 na něco  před šestou bylo příjemné a nakonec doma bez větších problémů :).</p>
<p>Pomocí akademie jsem se vyhnul většině domácích prací (ne, že bych to dělal úmyslně), tak jsem  jen ráno vysál a večer umyl formičky po tlapičkách.</p>
<p>Malá vánoční hra se objeví možná zítra, ale dneska už nee, ještě není dopsaná...</p>
