---
title: Předváděčka S-IPS (atp.)?
date: '2007-01-03 17:00:00 +0100'
date_gmt: '2007-01-03 16:00:00 +0100'
category: nezařazené
tags: []
comments: []
---
<p>Jednou z věcí, které bych si rád brzy pořídil, je pořádné, kvalitní LCD. Nemusí být velké, mým dlouhodobým favoritem je <a href="https://lcd.itek.cz/k_160-LCD-monitory-19/p_471111-19-NEC-1970NX">NEC 1970NX BK</a> &ndash; slušně vypadající S-IPS devatenáctka (1280*1024).</p>
<p>Je trochu otázka, zda utrácet za kvalitní podání barev, když si webovky, které navrhnu, uživatelé stejně zobrazí na levných LCD, které neumí zobrazit ani přechody na startovací obrazovce Windows XP. Nicméně když budu dělat něco do tisku, uvidím to líp.</p>
<p>Jenže &ndash; rád bych se na ten displej podíval, než si ho donesu domů a postavím na stůl. A dostávám se k problému: <strong>Znáte nějakou prodejnu, kde by mi byli schopní ukázat jak vypadá takový S-IPS displej?</strong> (A klidně i víc kousků.) V běžných větších elektrech (Okay, Datart) totiž proběhly diskuse mezi mnou a prodavačem stylem:</p>
<p class="odsazeny"> "Máte tady nějaké LCD s S-IPS obrazovkou?" <br>"To neznám, co to znamená?"<br>
"To jsou obrazovky, které mají především kvalitnější barvy." <br>"Aha, tak to nevím, ale máme tu tyhle s 4ms odezvou."<br>
"O odezvu mi nejde, potřebuju hlavně kvalitní barvy."<br>
"Aha.. ale tahle 20" má 8ms je skvělá a stojí jen 6700Kč!"</p>
<p>Velké elektro je tedy nejspíš mimo hru a menší počítačové obchody nemám nervy obíhat. Internetové obchody jsou nejspíš mimo hru, tam mi nikdo nic nepředvede.</p>
<p>Ideální lokalitou je Brno, budu rád, když se z komentářů stanou menší Zlaté stránky.</p>
