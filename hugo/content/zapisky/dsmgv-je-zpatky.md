---
title: DSMGV je zpátky
date: '2006-03-20 17:00:00 +0100'
date_gmt: '2006-03-20 16:00:00 +0100'
category: kolem
tags: []
comments: []
---
<p>Poslední věc našeho školního divadelního souboru, již jsem měl možnost shlédnout
dneska, je plusmínus vlastní (přesné okolnosti neznám, chce někdo upřesnit?)
anticko-tragická směs, zvaná <a href="https://dsmgv.wz.cz/hra.php?idhra=15&view=program">Átreovci</a>.
Přes rozporuplné reakce z mého okolí musím říct,
že se to (dle mého názoru) povedlo. A to hodně.</p>
<p>Po dvou více méně slušně zahraných, ale víc než méně nesmyslných komediích
(mistr Shakespeare snad promine, ale Sen noci svatojánské mi až na pár motivů přijde
hloupý) na mě nečekaně vyskočila tragédie, slušně zahraná, s parádní scénou, kostýmy,
i atmosférou. Osobně nesnáším násilí na ženách, zvláště pak těhotných, tak mi
některé pasáže byly dost nepříjemné, ale na kvalitě hry to nic nemění. Pár věcí,
které bych vytkl, by se ale našlo (i 12 hodin po potlesku)</p>
<ul>
<li>nesourodá hudba (na začátku nějaká divná elektronika, pak smyčce, občas kytarový
riff..)</li>
<li>přiteplený vtípek Achillův s něčím &bdquo;pevným stehnem&ldquo;</li>
<li>neskutečně přetaženě dlouhý souboj Achilla s Amazonkou s nesmyslnými
děvko-amazonkami na pozadí</li>
<li>vyjádřit svou lítost a nechuť k boji přilehnutím k mrtvé Pentesilei, to mi přišlo hodně
ujeté (zvlášť ten smyslný způsob přilehnutí)</li>
<li>impulsivní Elektra (v sadomaso oblečku, snad symbol vzdoru),
která si hraje s kvítky(?) na zemi a najednou vyskočí a začně řvát matce do tváře</li>
<li>párkrát mi vadilo maskování některých herců, kterým chyběla část mimiky kvůli černému okolí očí
&ndash; to mohl být ovšem záměr</li>
</ul>
<p>Přes toto, i přes občasnou hereckou indispozici, se mi hra velice zamlouvala.
Moc se mi líbila symbolika vyjádřená různě barevnými textiliemi, emotivní nasvětlení a
skvěle využité a navržené jeviště. Docela mě šokoval otevřený oheň uprostřed divadla
(zapálená pochodeň). Absolutním vrcholem představení pro mě byl první Achillův souboj &ndash; skvělé
pozice herců, úžasná atmosféra, jako živé.</p>
<p>Školnímu souboru podle mě nejvíce sluší hry, které se snaží humornou cestou
ukázat větší myšlenku (blahé paměti Nejkrásnější válka) a inteligentní komedie (Bez roucha),
ale tento ultravážný tregédoid se podařil &amp; divadlo s ním navazuje na své staré
kvalitní hry. Hodně štěstí při reprízách!</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">RE: </span> | <span class="comname">JU</span> | (&nbsp;21.&nbsp;03.&nbsp;2006,&nbsp;17:13)</p>
<p>Hmmmm....super... Pan Martinek asik v tomhle ohledu moc fundovany... </p>
</div>
<div class="comment">
<p style="font-weight:bold"><span class="compredmet">RE:</span> | <span class="comname">JU</span> | (&nbsp;21.&nbsp;03.&nbsp;2006,&nbsp;17:13)</p>
<p>..nebude...=) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (&nbsp;21.&nbsp;03.&nbsp;2006,&nbsp;20:45)</p>
<p>ju: proč myslíš? jaký je tvůj názor na inscenaci? (ze stylu bych řekl, že nevadí, ale pokud by tykání vadilo, protest je na místě. přeci jen jsem jen o něco málo víc než děcko - a kolik je vskutku fundovaných lidí v mém věku, to si netroufám hádat) <br>  <br> //pro konzistenci webu bych byl rád zván endlifem, dík za pochopení </p>
</div>
<div class="comment">
<p style="font-weight:bold"><span class="compredmet">..</span> | <span class="comname">JU</span> | (&nbsp;21.&nbsp;03.&nbsp;2006,&nbsp;22:56)</p>
<p>Osobne bych urcite nesouhlasil s hudbou... Jelikoz hudba neni nijak lepena, ale jde o tracky z jednoho alba... A pritepleny &quot;vtipek&quot; nema byt vtipek...jde o zobrazeni telesnosti...nejde o vymysleny vtipek... <br>  <br> ...a prilehnuti k ammazonce neni projevem nechute a litosti k boji... </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (&nbsp;21.&nbsp;03.&nbsp;2006,&nbsp;23:14)</p>
<p>ad hudba: pak bych řekl, že album je buď velmi zajímavé, nebo poněkud bez koncepce - opravdu mi jednotlivé části k sobě moc neseděly - atmosféru tvoří dobře, ale celkově tvoří nesystematický hudební divnotvar <br>  <br> ad vtípek: pokud nejde o vtípek, musím brát hlasovou intonaci herce jako selhání (druhá pondělní repríza), protože tak nasládlý tón opravdu nic jiného (než vtípek) symbolizovat nemůže <br>  <br> ad amazonka: napsal jsem &quot;lítost a nechuť k boji&quot;, pokud bych měl citovat program, tak &quot;Achillovi se velmi zalíbila a litoval, že mu osud určil, aby se stal strůjcem její smrti.&quot; - tato lítost je jeho metaforickou patou, předpokládám. <br>  <br> vidím, že máš vhled do hry - nechci ji nijak shazovat, jen jsem vypíchl momenty, které mi přišly jako nejslabší na celé inscenaci. nikoli jako útok, ale jako dobře míněnou kritiku. ale rád se nechám poučit, pokud něco bylo záměrné a já to špatně pochopil. </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Ema</span> |  <a href="https://eman.chytrak.cz">https://eman.chytrak.cz</a> (středa&nbsp;22.&nbsp;03.&nbsp;2006,&nbsp;17:28)</p>
<p>Nechci hru hodnotit, pac jsem ji nevidel, ale kdyz jsem si spojil &quot;pritepleny vtipek&quot; + &quot;selhani hlasu&quot; s hereckym obsazenim, tak jsem se zasmal... no jo, muj spoluzak... </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (středa&nbsp;22.&nbsp;03.&nbsp;2006,&nbsp;23:15)</p>
<p>ema&gt; nicméně tohle je jen skvrnka, celkový výkon byl hodně dobrý :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">M.Urubek</span> |  <a href="mailto:urubekm@centrum.cz">mail</a> (čtvrtek&nbsp;23.&nbsp;03.&nbsp;2006,&nbsp;12:12)</p>
<p>Milí účastníci této diskuse, zvláště pak Honzo,velice mě těší, že se o našem představení bavíte, protože v tom případě mělo celé to naše snažení smysl.Nejraději bych to s tebou i dalšími probral ústně, protože by to bylo efektivnější, ale i tak se pokusím stručně reagovat, i když vím, že to stručné určitě nebude. Předně děkuji za pochvalu a uznání a teď k tvým výtkám. <br> * o vlastní text vzniklý v souboru nejde, autoři, někdejší studenti JAMU Pavel Trtílek (*1977) a Marek Mojžíšek (*1982), byli uvedeni v programu. Ve své hře vycházejí z podrobného studia mýtů a vybírají si okolnosti známé nejenom z Homéra, ale i dalších mýtů, které se od nám obecně známých motivů v mnohém liší (Achillova nezranitelnost, obětování Ifigenie apod,) Více lze najít na stránkách souboru <a href="https://dsmgv.wz.cz/hra.php">https://dsmgv.wz.cz/hra.php</a> <br> * nesourodá hudba – to hrozí asi vždy, pokud nevzniká přímo k inscenaci, ale ani v těchto případech se tomu tvůrci mnohdy nevyhnou. My jsme si půjčili muziku k jiné antické hře, která nám připadala velmi kvalitní a „sourodá“ pro naše(moje) potřeby, tedy ta muzika, <br> * „přiteplený vtípek“ není režisérskou schválností, ba ani hereckou indispozicí, je pouhým ctěním autorů, ctěním jejich vidění situace. Pro jasnost dokládám úryvek z textu hry. <br> „6. Souboj Achilla s Troilem <br> Achilles bojuje s Troilem. Na zemi, kousek od přihlížejících, leží jejich meče a štíty, nyní již bojují jen s dýkami. Souboj je pozoruhodně vyrovnaný. Náhle Troilus udělá chybu a dýka mu vypadne. Achi </p>
</div>
<div class="comment">
<p style="font-weight:bold"><span class="compredmet">..</span> | <span class="comname">M.Urubek</span> |  <a href="mailto:urubekm@centrum.cz">mail</a> (čtvrtek&nbsp;23.&nbsp;03.&nbsp;2006,&nbsp;12:13)</p>
<p>pokračování: . Achilles přiloží svoji dýku na jeho hrdlo. Jásotný řev vojska. Achilles Troilovi dlouho zblízka hledí do očí. V přihlížejícím davu to šumí údivem. <br> AGAMEMNÓN: <br> Zabij ho přece! <br> MENELÁOS: <br> Na co čekáš! <br> ACHILLES: <br> (s dýkou na Troilově krku se volnou rukou dotýká jeho těla) <br> Dám ti život <br> pokud se mnou odejdeš do stanu <br> a setrváš do svítání <br> AGAMEMNÓN: <br> Zabij ho! <br> PRIAMOS: <br> Zvedni dýku Troile! <br> ACHILLES: <br> Tělo máš pevné <br> jako trójští hřebci <br> MENELÁOS: <br> Podřízni ho jako psa! <br> ACHILLES: <br> Jediná noc <br> za zbytek života <br> TROILUS: <br> Ne <br> Achilles prosekne Troilovi hrdlo a odejde. Jásotný řev vojska.“ <br> Pokud si právě myslíte, že režisér se nemusí otrocky držet autorů, máte naprostou pravdu a po důkladném přečtení scénáře byste usoudili, že tomu tak skutečně není v celé řadě případů a že se režie v mnohém odchýlila. Ostatně by mě to ani nebavilo – naplňovat důsledně autorské vize a nevnést nic svého a nic z tvůrčí invence „herců“. Jako důkaz opět citace, která objasňuje * Amazonky: <br> „9. Souboj Achilla s Penthesileiou <br> Achilles bojuje s Penthesileiou, jejíž zbroj je taková, že zakrývá pouze jedno ňadro. Achillova koncentrace je oslabena, neboť svou pozornost dělí mezi souboj a odhalené ňadro, čehož Penthesileia takticky využívá. Achillův pohled navíc ulpívá i na jejím přenádherně zdobeném meči. Nakonec ji však probodne. Jásotný řev vojska. Penhesileia klesne na zem, Achilles jí sundá zdobenou helmu a pozoruje její tvář. Vojsko zmlkne. Achilles svlékne z umírající Penhesile </p>
</div>
<div class="comment">
<p style="font-weight:bold"><span class="compredmet">..</span> | <span class="comname">M.Urubek</span> |  <a href="mailto:urubekm@centrum.cz">mail</a> (čtvrtek&nbsp;23.&nbsp;03.&nbsp;2006,&nbsp;12:14)</p>
<p>pokračování 2:, Achilles jí sundá zdobenou helmu a pozoruje její tvář. Vojsko zmlkne. Achilles svlékne z umírající Penhesileie zbroj a souloží s ní.“ <br> No, a co teď s tím… Držet se přísně autorů je ve studentském souboru nemyslitelné. Což o to, zajímavé by to možná byloJ , ale myslím si, že po zhlédnutí hry rodiči dotyčných „hereček“ by bylo nejen po inscenaci, ale možná i po režisérovi a možná i dalších, kteří by řekli, že se jim to líbilo J. Tudíž režisér hledá schůdnou cestu, jak tam dát tu svůdnost a tělesnost Amazonek a zároveň nedat. Netvrdím, že mnou zvolený způsob je dokonalý, ale nepřišel jsem na lepší. S délkou souhlasím, je to dlouhé, ale tady mne zase „drží“ hudba a navíc, já nejsem choreograf, i režisér jen amatérský, s jistou nedokonalostí je třeba počítat. A to vůbec v této chvíli neberu v potaz vybavenost jednotlivých herců. Něco, co se na školách adepti herectví učí i osm let, musím já sám (na rozdíl od několika vyučujících v ročníku herectví) zvládnout společně s každým zájemcem o práci v souboru za zhruba pět měsíců. <br> Ještě jeden moment mě trošku v této souvislosti s Troilem a Amazonkami napadá, i když v této diskusi nebyl zmíněn, ale v názorech studentů se objevil. Jsou to různě“sexuálně laděná gesta“, prý se pomalu stávají značkou souboru. Tak taková značka by mne skutečně mrzela. Ne za sebe, to jsem v pohodě, ale za ty, kteří se mnou to divadlo dělají. Ale… Z druhé strany… Stačí se podívat po chodbách a každou přestávku se dají nějaká „sexuálně laděná </p>
</div>
<div class="comment">
<p style="font-weight:bold"><span class="compredmet">..</span> | <span class="comname">M.Urubek</span> |  <a href="mailto:urubekm@centrum.cz">mail</a> (čtvrtek&nbsp;23.&nbsp;03.&nbsp;2006,&nbsp;12:15)</p>
<p>pokračování 3:… Stačí se podívat po chodbách a každou přestávku se dají nějaká „sexuálně laděná gesta“ na chodbě školy vidět, těmi v oblastech hrudníku počínaje a zvednutým prostředníkem konče. Pokud jich ale ve velmi jemné podobě ve hře užiju, protože k běžnému životu, jak je vidět, patří, někoho ze studentů to pohoršuje. Ale chápu, ne všechno se musí líbit všem a nepochybuju, že dotyční žádná taková gesta nikdy nemuseli dělat, a tudíž se jim příčí dívat se na ně na jevišti. <br> * Elektra – no, obleček je takový, jaký jsem si přál. Je tam generační posun proti rodičům a zároveň přesah k současnosti. Oba i s Orestem mají jako jediní současné kalhoty, ale i prvky svých „otců“ (Orestes řasení, Elektra bílý průsvitný plášť). Ten přesah k dnešku jsem tam chtěl, o tom by ostatně měla promlouvat celá hra. Více sporný mi přijde kostým Heleny, ale ta zase tak trochu „nepatří nikam“. <br> To je tak zhruba vše, ale rád si se zájemci o hře popovídám, ostatně stačí přijít v pátek ve 14.00 do auly, kde budeme mít schůzku s pouštěním druhé části záznamu premiéry, nebo se zastavit v mém kabinetu. Myslím si, Honzo (i další), že by Vás mohlo zajímat i to, co se dá udělat z původně „mrtvého“ textu, jak se dá rozžít, právě díky těm látkám, světlům, scéně apod. A mám velkou radost, že se najde spousta studentů, kteří uvítají, že si soubor pokusí sáhnout i na tragédii. Dělat jen komedie by bylo pro všechny z nás dost nudné, neměli bychom totiž na čem růst, a to by byla škoda. </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (čtvrtek&nbsp;23.&nbsp;03.&nbsp;2006,&nbsp;16:12)</p>
<p>M. Urubek&gt; Děkuji za rozsáhlou reakci a musím poznamenat, že se o divadle nediskutovalo jen zde, ale i druhý den ráno ve škole. To sice o Zapeklité komedii taky, ale tentokrát to nebylo tak hlasité :) <br>  <br> Ústí rozebírání má své přednosti, ale rád probírám věci také na veřejně přístupném místě v internetu, protože se zde může sejít více lidí (což je do určité míry pěkná věc) &amp; navíc teď, před maturitou, je už složitější najít průnik volného času... <br>  <br> Ještě bych zase zareagoval na některé věci :) <br>  <br> Zajímavé je, že přiteplený vtípek (už zachovám tohle pojmenování) mi úplně vyskočil z bitvy s Troilem, asi se mi to rozpadlo na dvě, od sebe vzdálené části v hlavě, protože bitva pak byla skvělá.. <br>  <br> Ad Penthesilesia:  <br> a) scénář - wow, tak to je síla;  <br> b) zajímavá stylizace - já ten obraz asi vnímám příliš realisticky (spíš by se mi asi měl rozpustit do předcházejích a následujících událostí);  <br> c) technická ke scénáři: už jen představa opakovaných rychlých pohybů krátce poté, co mými vnitřnostmi projede meč, je velmi bolestivá <br>  <br> ad Elektra: její bílý průsvitný plášť mi docela silně zaasocioval s Klytaiméstřinými slovy &quot;musíme obětovat bílou ovci&quot;, což asi nebylo úplně na místě, i přes ten generační spor si nemyslím, že by ji chtěla nechat přímo utratit. </p>
</div>
<div class="comment">
<p style="font-weight:bold"><span class="compredmet">strucny komentar</span> | <span class="comname">Wikih</span> |  <a href="https://ondrejmaca.wz.cz">https://ondrejmaca.wz.cz</a> (čtvrtek&nbsp;23.&nbsp;03.&nbsp;2006,&nbsp;22:45)</p>
<p>wow, docela hledim, ze pan Urubek cte tvuj blog :) nebo mu aspon stoji za to komentovat jeho obsah. A vazne me pobavilo jeho &quot;pokusim se strucne reagovat, i kdyz vim, ze to strucne urcite nebude&quot; :D ... a nakonec se dostal na 1200 slov... je videt, ze stale je pro neho jeho divadelni soubor nadevse. Aspon neco se na gymplu nemeni ;) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">M.Urubek</span> |  <a href="mailto:urubekm@centrum.cz">mail</a> (pátek&nbsp;24.&nbsp;03.&nbsp;2006,&nbsp;09:22)</p>
<p>Ondřeji, čtu různé věci, jen to neříkám moc nahlas.Samozřejmě Honzův blog znám dlouho, dokonce i diskusní forum školy, které jistý čas tak skvěle fungovalo, škoda toho minulého času… Mnohdy bych i rád reagoval, ale bylo mi jasné, že při vědomí mé přítomnosti by se někteří studenti vzdali otevřenosti svých názorů a psali třeba něco, co by si mysleli, že chci slyšet. Ostatně, tam, kde jsem to považoval za nutné, jsem přispěvatele oslovil na chodbě. <br> Divadelní soubor – není mi nade vše, ale stojí si u mě moc moc vysoko, hlavně kvůli lidem v něm. Pokud s nimi trávíš spoustu času a oni se musí otevírat (u divadla to jinak nejde), pak to velmi sbližuje, stáváte se přáteli a máš na ně také daleko vyšší požadavky než na ostatní. Ale nehledě na to, obecně si velice vážím všech studentů, kteří ty ostatní v něčem pozitivním přesahují, ať už dělají cokoli. A jsem rád, že je jich u nás velice moc. </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Wikih</span> |  <a href="https://ondrejmaca.wz.cz">https://ondrejmaca.wz.cz</a> (pondělí&nbsp;27.&nbsp;03.&nbsp;2006,&nbsp;21:48)</p>
<p>M. Urubek&gt; &quot;...divadelni soubor nade vse&quot; jsem myslel samozrejme v jiste nadsazce :) </p>
</div>
</div>
