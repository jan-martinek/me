---
title: Zápisek ze dne 14. prosince 2003
date: '2003-12-14 17:00:00 +0100'
date_gmt: '2003-12-14 16:00:00 +0100'
category: nezařazené
tags: []
comments: []
---
<p>Je 14. prosince 2003. Systémové hodiny mého notebooku ukazují 2.53 - jdou možná trochu napřed, možná  trochu pozadu - ale <strong>ano, přežil jsem kolonu.</strong> A bylo to skvělé, přímo <strong>úžasné :).</strong>  Ale možná by stálo za to, rozepsat se trochu obšírněji :).</p>
<h3>Kolona</h3>
<p>Dneska, nebo vlastně včera, jsem se vzbudil někdy ráno - probudila mě píšťala  projíždějícího slavnostního historického parního vlaku (ale teď fakt netuším,  co se vlastně dělo a proč jel zrovna dneska - v takové kose si ho tu nikdy nepamatuju).  Předchozí večer jsem nemohl usnout, tak ani ráno jsem se necítil <strong>přespříliš  vesele</strong> (jinak by to šlo vyjádřit jako nervy v kýblu) a rodičové moji milí se  rozhodli odpoutat mou mysl od pomalu se blížícího večera, tak jsem ve svém  žalostném psychickém stavu povysával, uklidil v pokoji (nadlidský výkon), vynesl  smetí (v pátek ráno tak krásně sněžilo a už zase prší, fuj) a po obědějsem  tatínkovi asistoval u vymývání beček po kvasu a přearanžovávání (by člověk  neřekl, jak hnusná slova se dají ve tři ráno vymyslet :)) elektrických svíček pod  okapem (máme spousty svíček a tyhle jsme pověsili tak dobře, že je nebylo přes tu  blbou rýnu vidět ;))(ale teď vypadají moc pěkně (aspoň podlě mně))). U těch  svíček byla děsná kosa a držet ledový hliníkový žebřík je i v rukavicích  docela fuuuj. Vlastně ne docela, ale úplně fuuuj :).</p>
<p>Poté co jsem rozmrzl a ohřál se na přiajtelnou teplotu (skupenské teplo tání +  nějaké to teplo navíc), začal jsem se chystat a nervozita v mé krvi začala  přesahovat 50% a <strong>motýlek je úplně hrozný</strong>, nechápu, kdo tenhle nesmysl vymyslel  - bez kravaty jsem se cítil jak nahý.  Nemám rád motýlka. Na místo mého předpokládaného konce mě hodil taťka po  čtvrté hodině odpolední a pršelo a bylo škaredě. Když jsem obešel celý  kulturák, abych vešel bočními dveřmi, zjistil jsem dvě podstatné věci: a) holky  vypadají <strong>úplně jinak</strong> - Helenu a Žanetu, stojící před sálem jsem totálně nepoznal  :) a b) byly otevřené i hlavní dveře, tak jsem nemusel obcházet celý kulturák :).</p>
<p>Postupně přicházely sposty lidí (a Socák pořád nešel a já mu nesl paměťovky  do foťáku (s mou krabičkou s CMOS snímačem bych toho mnoho nesejmul (což  vysvětluje, proč tu dneska <strong>nejsou žádné fotky</strong>)(Socák přišel pozděj, ale přece) a  mně s hlasitými zvukovými efekty praskaly nervy a pak jsem ještě rozdával  lístečky, to mě mohlo roztrhnout, a pak už bylo skoro půl šesté a přišla chvíle  slavnostního nástupu (kolona měla začínat v pět, sraz měl být v půl páté, ale  nakonec, jako vždy, se dostavilo zpoždění).</p>
<p>Posledních pár dnů jsem si psal po ICQ s Vaškem Trávníčkem z vedlejší třídy  - někdy tuším ve středu, možná v úterý, psal, že se na kolonu docela těší a  byl v pohodě. Včera (no teda spíš předevčírem) se těšil už jen trochu a při  slavnostním nástupu (byl hned za mnou) do temného sálu, kde reflektory osvětlovaly  jen přicházející zástupy &amp; velký nápis kolona nad pódiem, do temného sálu,  kde seděl mrťos lidí a všichni se dívali na nás, prostě do toho temného sálu, tak  mě zatahal za sako a řekl památnou větu: <strong>&quot;Víš jak jsem ti říkal, že se  těším? Tak teď už ne!&quot;.</strong> Tímto mu chci poděkovat, touto větou ze mě vyhnal  většinovou část mé nervozity :).</p>
<p>Z mojí malé rodinky byla účast docela skromná. Jen maminka, tatínek, babička,  dědeček, strýček a sestřička. <strong>Uááá, tolik lidííí!!</strong> Ale nakonec se to vsáklo.  Při nástupu a dokonce ani během polonézy nepřišel očekávaný infarkt, což mě  jako skeptika překvapilo :). I přes neustálé focení a natáčení ze strany rodinky  byla první část programu pohodová (až na jisté menší kiksy - je opravdu krásný  pohled na tatínka, který se sledujíce naše provedení české polky <strong>valí pod stůl  smíchy :)).</strong> Tango a českou polku prostě moc nedávám ;(. Jinak se to celkem podařilo,  Lucce jsem nesundal šaty (považuju za velký úspěch, žeza celý večer jsem nikomu  nesundal šaty) a kroky se tam už nějak vpasovaly :).</p>
<p>Plesání s maminkou ve druhé části programu bylo v klidu, až na tango, ale to tu  nebudu rozvádět, prostě sranda :))). Nejlepší tanec je stejně ploužák a jsou na  něj nejlepší písničky :) (co se týče hudební produkce doprovodné skupiny Skart,  tak se zmůžu jen na tiché &quot;ehm&quot; - eufemisticky řečeno je moc nemusím - ale  to se ztratí :)). Ve třetí, soutěžní, části jsem se bohudík nezapojil, <strong>uff. To  by taky nemuselo dopadnout dobře :).</strong></p>
<p>Dárečková část byla dosti v pohodě - dárek jsem sháněl předchozí večer,  protože jsem absolutně netušil co koupit, ale nakonec se mi to podařilo (koupit a doufám,  že se i trochu líbí :)). A dostal jsem parádní dárek na <strong>pravidelné zlepšování  nálady po ránu</strong> - trenýrky s <i title="tady býval odkaz na soubor 'hugo.htm'">Hugem</i>. Parádní :) Tančení  s dárkem v ruce bylo docela drsné, obzvlášť cha-cha, která byla opravdu cha-cha :).  O následující přestávce jsme se chtěli vyfotit s panem třídním profesorem  Kadulou, <strong>ale unikl nám :(,</strong> tak jsme se vyfotili alespoň s prof. Metelkou :).</p>
<p>Někdy po desáté byl slavnostní nástup se svícny, což bylo vskutku moc pěkné -  do modře nasvíceného sálu jsme za tónů Tiché noci vešli s rozsvícenými svícny a  bylo to krásné. A to už bylo slavnostní zakončení, předání dárků mistrům Šmigurovým  <strong>(Korry je machr :))),</strong> slavnostní valčík (jelikož jsem byl vytipován jako člověk,  který hudbu neposlouchá, nezajímá se o ni, nemá pro ni cit atd. atd., tak jsem nebyl vybrán.  Děkuji :)) a konec organizovaného programu.</p>
<p>Po skončení programu jsem po pár minutách chození a vykecávání s okolím zapadl  do kulturákového baru s Petrou a zůstal tam skoro hodinu - byla tam pohoda :). Nad  fotkama a vídeňskou kávou se sedělo dobře. Někdy kolem jedenácté jsme se zvedli,  ale zrovna začala přestávka (proč jde tolik lidí ven ze sálu, když jdeme dovnitř?  :)), tak jsme zapadli zase zpátky :). Po přestávce jsem se zapojil zpátky mezi pohybující  se lid v sále <strong>(by mě zajímalo kolik promile lidí v sálu nemělo v krvi žádné  promile ;))</strong> a s menšími či většími úspěchy jsem si zatančil :). <strong>Mé poděkování  patří Lucce, Petře, Heleně, Blance, Pavle a Míše, děkuji, děkuji, děkuji, bylo to  krásné :).</strong></p>
<p>Někdy kolem půl jedné přišel <strong>krutý konec</strong> a těžké loučení :). Po neúspěšném,  ale <strong>intenzivním</strong> přemlouvání rodičů o prodloužení v nějakém jiném místě Vsetína  jsme se rozjeli k domovu, stále ošklivě pršelo... Během cesty domů jsem aspoň přesvědčil  rodiče, abych se mohl dívat na koncert Linkin Park: Live in Texas, který byl bezva...  No a potom jsem psal a psal... Tento zápis je stručný a spousta věcí tu chybí, proto  kde jsem něco zapomněl, tak to napište do komentářů, dík :). Je 5.49 a začíná  se mi chtít spát a dochází mi baterka a asi toho už víc nenapíšu. Už teď se těším, jak to budu zítra,  ehm, vlastně teda dneska, přepisovat do imobilního počítače (kabel na přenos jsem ještě  nedostal...)... Dobrou noc...</p>
<p>Pozn.: Je pět hodin odpoledne. Vzbudil jsem se ve dvanáct, tak akorát na oběd :).  K zápisu dodávám ještě jednou: <strong>bylo to úžasné :).</strong> Můj smutek z propásnutí  Čisté duše byl dočista irelevantní :-).</p>
<p>Co jsem v pátek slíbil, že napíšu, napíšu. Ale dneska už ne. Dneska už je tu toho mnoho :).</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">Blanka</span> | (v&nbsp;neděli&nbsp;14.&nbsp;12.&nbsp;2003,&nbsp;v&nbsp;21:58)</p>
<p>Zdar Honzo! Taky ti děkuju za skvělé tancování. O koloně se nedá říct nic jiného, než že to byla prostě paráda#=)) A myslím, že na to přesně sedí ta větička, která se objevila v levém horním rohu : Každý den je jen jednou za život#:))) A MY JSME SI HO VŠICHNI UŽILI. </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Hela</span> | (16.&nbsp;12.&nbsp;2003,&nbsp;v&nbsp;19:54)</p>
<p>hen xiexie Honza :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Míša,Gábina,Míša</span> | (v&nbsp;pátek&nbsp;19.&nbsp;12.&nbsp;2003,&nbsp;v&nbsp;20:37)</p>
<p>Čau Honzíku,fakt supr stránky.Akorát by to chtělo drobátko víc fotek!! :-))) Přejeme ti pěkné vánoce,moooc dárečků(teda jestli si moc nezlobil?!) a šťastný a &quot;technický&quot; nový rok!!! <br> Jo,a teď to nejdůležitější-NEZAPOMEŇ vyfotit Ježíška ! ! ! (spešl pro nás) Ju?! :-))) M,G,M </p>
</div>
</div>
