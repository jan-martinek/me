---
title: Zápisek ze dne 30. září 2004
date: '2004-09-30 17:00:00 +0200'
date_gmt: '2004-09-30 15:00:00 +0200'
category: nezařazené
tags: []
comments: []
---
<p>Ahoj.</p>
<p>Poslední dobou příliš mnoho věcí předpokládám &amp; dost často se mi nepodaří předpokládat správně.  Což sice pro mě nemá zatím přespříliš vážné důsledky (tak maximálně zklad¨mání nad vlastní nepředvídavostí),  ale když se toho sejde hodně, tak to naštve. Například jsem předpokládal, že blognu v neděli, ale po napsání  asi 3kB textu jsem musel odejít od compu, protože už všichni spali a soustředěné klepání do klávesnice  všechny štvalo. Po odkliknutí protivné hlášky, která na mě vyskočila, jsem si uvědomil, že text, který jsem  sesmolil se neuložil. Jsem to ale debil, že. U počítače povětšinou jednám impulzivně a mám spoustu zautomatizovaných  postupů, což je ne vždycky plus. Tak to jde občas do háje. Ale aspoň to jde do háje pekelně rychle ;).</p>
<p>Mno, čas zase běží jako vietnamci před policejní razií &amp; jelikož vás chci ušetřit dlouhého nudného vyprávění,  tak zse jenom krátce nudně popíšu něco, na co si pamatuju. Ve škole jsem nedávno zjistil, že splňuju všechny  podmínky na to, abych měl Alzheimera, tak si toho třeba ani moc pamatovat nebudu ;).</p>
<p>Asi nejvzdálenější den, který mi ještě tkví v paměti je sobota. V sobotu jsem si udělal úklid. Nejdřív to měl  být menší úklid v pokoji, ale můj pokoj nejde uklízet po částech (maimálně metodou &bdquo;zametení pod koberec&ldquo;,  což opravdu nesnáším), tak jsem se rozhodl pro komplexní úklid. A protože pokoj je organicky propojený s počítačovým  koutkem, pustil jsem se i tady do úklidu. Konečně jsem si zařadil zpátky do krabiček cédka, které jsem sebral  na dovolenou do přenosky + desítky volně se válejících cédek okolo počítače, discmanu, mezi knížkama, v papírech  a na všech dalších možných myslitelných i téměř nemyslitelných místech. V neděli jsem si ještě upravil poličku ve skříňce, aby se  do ní vlezla cédéčka. Nechápu, jak můžou v obchodě vymyslet poličku vysokou 12cm, když obal na cédéčko má cca 12,3cm  (odhad). Cédéčka se tam nemohly vlézt, tak jsem to převrtal o dva cenťáky dolů &amp; je to bomba. Neskutečně dobrý pocit,  když jsem uklidil &amp; seřadil tuny papírů, časopisů, knížek, cédéček a dalších.. věcí.</p>
<p>Taky jsem si hodil do poličky mé nejoblíbenější knížky, takže je mám vždycky po ruce, asi někdy vypíšu nějaké  moje osobní best of (kde samozřejmě nebude všechno, protože v každém svém best of na něco zapomenu), sešla se mi tam  celkem zajímavá směska, nebo  rovnou vyfotím, jak jsem si to tu skvěle uklidil. Musím se prostě pochlubit :). Nicméně teďka jsem půjčil foťák  socákovi, tak nemůžu fotit ani kdybych chtěl ;).</p>
<p>Byl jsem cca v půlce uklízení, když jsme vyjli do Charity, kde má mamka zavirovaný kompl, abych se na to podíval.  Skoro vůbec se v této problematice neorientuju, tak jsem ji dlouho přesvědčoval, že to nemá cenu, ale nakonec  jsme stejně jeli. Kolem šesté jsme dojeli, předpokládal jsem, že během hodinky to vzdám a pojedem domů,  start počítače a start exploreru mě v tom ještě ujistily. První jsem stáhl Ad-aware a SpyBota a trochu to  pročistil, ale moc to nepomohlo. Respektive, našlo to nějakýh 400 kousků počítačových hnusů, ale ten správný ne.  Tím správným myslím nějaký úžasný proces, který při připojeném netu neustále plnou rychlostí odesílal data ven  z počítače. Několik různých RegCleanerů a podobných věcí moc nepomohlo, trochu jsem tam ještě pročistil nějaké hovadiny,  které šly do systému při startu, ale toho hnusáka se mi odpravit nepodařilo. Tak jsem nakonec stáhl firewall - zone  alarm, nastavil přístup k netu jen pro základní aplikace a nechal ho běžet, ať si dělá co chce, zmetek.  A bylo hotovo. Domů jsme se vrátili o půl jedné v noci. Jo, strávil jsem u toho pitomého počítače šest a půl hodiny.  Nesnáším nefunkční počítače.</p>
<p>Ještě v mezičase při stahování firewallu (při prvním stahování - které se v 70% (po 40 minutách) kouslo)  jsem zkoukl prvních 40 minut filmu Hledá se Nemo. Dost dobré! Vskutku, vůbec jsem nečekal takový nářez geniálních  scének :). Nebudu nic říkat, i když to už všichni pravděpodobně viděli ;).</p>
<p>Doma jsme teda byli v půl jedné &amp; jelikož jsem ještě povečeřel &amp; douklízel, usnul jsem někdy po druhé  v noci. A tím se dostávám k novému problému, který je v tuto chvíli už téměř zažehnán - a to mouchy. Mouchy.  MOUCHY. S ochlazením se do domu stáhly stovky much, které se mě jaly terorizovat. V neděli, 4.10am mi jedna  z nich usedla na nos. Což mě opravdu bezpečně probudí. A [právě teď jsem zabil další mouchu, málem jsem si roztřískal  F řadu na klávesnici] do devíti ráno jsem vraždil. Vždycky byly po dvou a když jedna zmizela, naskočila nová.  A neuvěřitelně dobře využívaly zastíněných míst (ve čtyři/pět ráno je jich hodně), kde je nebylo vidět, zmije jedny.  Ááá! V neděli jsme proto rozvěsili po celém domě mucholapky, které pilně lapají..</p>
<p>Jo, další, věc kterou jsem si uvědomil: jsem nachlazený. Je mi blbě, ale zatím žiju ;). Přistoupil jsem do marova  kultu paralenu, piju echinaceové kapky, piju desítky litrů léčivého čaje (přestávky trávím dlouhým pobytem na záchodě,  kde můžu uvolněným pohledem sledovat dělníky na lešení :)), chodím relativně oblečený.. Prostě end jak ho neznáte ;).  Pondělí si teda vůbec nevybavuju, ale v úterý jsme byli dopoledne na poli, což mému nachlazení zrovna neprospělo  (nebo teda spíš nachlazení to prospělo, ale mně ne), dovybírali jsme další brambory po orání - další dva pytle.  Odpoledne jsem už pak jenom seděl u compu a makal tvrdě, což mi snad pomůže k tomu, abych během ~týdne dokončil  několikero mých projektů. To by bylo super.</p>
<p>Včerejšek by se dal shrnout do několika málo slov - písemka z matiky, očekávaný výsledek (jako obvykle) 1,5  (dvě známky); vrátili se zpěváci z Řecka, což značí, že je zase ve škole pár ukecaných lidí a je s kým chodit na kafe :)  (to kafe mě zabije :)); pokračuje programování, doma i ve škole, jenom musím na noťasu nějak rozjet server.  Při spuštění hned zase zmizí a v logu je zapsané "can't get socket on port 80", a teda nevím, jak bych mu mohl pomoci..  Asi si stáhnu ještě jednou instalační balík triády, měl by být kompatibilní s win95..</p>
<p>A dnešek? zase tradiční programátoření, písemka z bioly, kde jsem ze své vlastní blbosti špatně vypsal jednu  otázku &amp; zutt taky. A zutt se až do konce hodiny hádal s profesorem, že ta otázka byla blbě vyrobená ;).  Mno, jsme čtyři, kdo to jaksi nezaznamenali.. Co už, jsem dekl, co? ;) Dostal jsem parádní mušli z Řecka od kamarádek,  kterou zatím nevím kam umístím, protože bych ji rád měl u oka, ale zas bych ji nerad nějakým pohybem odněkud shodil.  Musím něco vymyslet. Nešel jsem plavat, jelikož jsem chacípaný, tak jsem celé odpoledne pilně programoval  vzorník vypínačů (byste nevěřili jaké jsou vypínače psycho :) &amp; večer mě zabodla vosa. By člověk nepředpokládal,  že ho na konci září zabodne vosa a to ještě v pokoji, když si jdu pro polštář.. Mírumilovne seděla na polštáři a já  polštář sebral. A zrovna za vosu. Tak má můj levý ukazováček teďka čtyřikrát větší průřez než obvykle..  Tohle bych prostě nepředpokládal ani ve snu (a to mě zase začaly pronásledovat šílené sny)..</p>
<p>Jo, v poslední době předpokládám prostě špatně. Čím jsem začal, zase končím &amp; teďka se už raděj loučím.. Mějte se..</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">hnus na PC</span> | <span class="comname">God.zilla</span> |  <a href="http://blog.sedenka.net">http://blog.sedenka.net</a> (pátek&nbsp;1.&nbsp;10.&nbsp;2004,&nbsp;00:42)</p>
<p>doporučuju kombinaci firewall, antivir, spybot a mozilla :o) ten antivir je tam hodne dulezity, pokud mas nejakeho blastera ktery ucpava linku, tak po instalaci firewallu bude pretezovat procesor (vyzkouseno :-) </p>
</div>
<div class="comment">
<p style="font-weight:bold"><span class="compredmet">av</span> | <span class="comname">Endlife</span> |  <a href="mailto:jan.martinek@post.cz">mail</a> (pátek&nbsp;1.&nbsp;10.&nbsp;2004,&nbsp;19:48)</p>
<p>jj, nechapu, proc tam neni od zacatku nainstalovany nejaky av.. neco tam nekdy pujdu nacpat.. </p>
</div>
</div>
