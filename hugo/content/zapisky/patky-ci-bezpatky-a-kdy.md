---
title: Patky či bezpatky a kdy
date: '2006-11-23 17:00:00 +0100'
date_gmt: '2006-11-23 16:00:00 +0100'
category: nezařazené
tags: []
comments: []
---
<p>V souvislosti s pár nedávnými útržky rozhovorů, které se tak trochu stočily k písmu na webu, mě napadla jedna věc. Za těch pár let, co jsem tak trochu s počítačem, a především tedy za tu chvilku, co dělám pro web, jsem nesčetněkrát četl jednu větu v různých variacích, a to: "Zatímco na papíře je lépe čitelné patkové písmo, na monitoru je naopak lépe čitelné bezpatkové písmo." (prosím no flame, v tomto textu: serif  == patka)</p>
<p>Jenže za tu dobu, co sedím za monitorem, prošly zobrazovací technologie pár změnami. Tou mírnou změnou je to, že se počet zobrazovacích bodů mírně zvýšil (cca 4x). Druhou změnou, již považuji za mnohem důležitější, je postupné rozšiřování se <em>cleartypu</em> (případně jiných technologií vyhlazování písma) &ndash; tato změna se pravděpodobně ve větší míře projeví až s příchodem Windows Vista, protože ve WindowsXP je v základním nastavení vypnutá. Díky tomu, že tato technologie pracuje se subpixely, přináší mnohem vyšší rozlišovací schopnost monitoru, než práce s celými jednotlivými pixely. Díky tomu má patkové písmo, které má mnoho tenkých prvků, mnohem plynulejší kresbu &ndash; patka již nevypadá jako vyčnívající pixel, ale jakoby zakulacený výstupek, tedy jako patka.</p>
<p>Když k tomu připočtu aktuální trend k mírně větší velikosti písem na webu, začíná mě napadat: kdy se začne ztrácet rozdíl mezi čitelností písem na papíře a na monitoru? Monitory mají k tiskovému rastru ještě daleko, ale když vezmu v úvahu vzdálenost papíru a monitoru od očí čtenáře, můžu dojít k tomu, že tento rozdíl se ztratí již velmi brzo.</p>
<p>Nechci říkat, že papír bude zatracen a vše bude čteno na počítačových zobrazovačích, k tomu má úvaha nemíří. Jde mi čistě jen o to, že by brzy (řekněme v horizontu 3&ndash;8 let) mohlo být na webu zcela běžné patkové písmo, které by bylo velmi dobře čitelné.</p>
<p>Co si o tom myslíte?</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">ClearType</span> | <span class="comname">God.zilla</span> |  <a href="mailto:jaroslav@sedenka.cz">mail</a>  <a href="https://jsedenka.blogspot.com">https://jsedenka.blogspot.com</a> (čtvrtek&nbsp;23.&nbsp;11.&nbsp;2006,&nbsp;10:18)</p>
<p>ClearType patri mezi veci, na ktere jsem opravdu hodne halklivy -- strasne spatne se mi rozmazane pismenka ctou, a to at na LCD nebo CRT monitorech... Doufam ze se nebude moc protlacovat do popredi, aby se to cim vyhrozujes v prispevku nezravdilo :-) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (čtvrtek&nbsp;23.&nbsp;11.&nbsp;2006,&nbsp;14:34)</p>
<p>Špatně čitelný cleartype je podle mě v 90% špatně nakonfigurovaný cleartype. Například já sám jsem to nepoužíval, protože z toho bolely oči. Po půl roce mě to zase napadlo, stáhl jsem si utilitku a dneska se bez toho cítím nepříjemně. <br>  <br> Co se týče jeho použití na CRT - cleartype není pro tento účel konstruovaný, protože CRT nemají subpixely tvořené přesně umístěnými &quot;součástkami&quot; (;-)). </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Wikih</span> |  <a href="https://ondrejmaca.wz.cz">https://ondrejmaca.wz.cz</a> (&nbsp;28.&nbsp;11.&nbsp;2006,&nbsp;11:27)</p>
<p>ja taky cleartype moc nemusim, mozna kdyz se hecnu naistaluju utilitku, kde to jde plynule menit, ale zatim mi ostre pismo na LCD vyhovuje :) <br>  <br> a jen takova technicka, &quot;soucastky&quot; bych nedaval do uvozovek, vsak jeden pixel je tvoreny 3 tranzistory (mozna i vic u nekterych typu) a to jsou prece jen porad jeste soucastky, i kdyz jsou integrovane a nepaji se obyc pajkou doma v garazi ;) </p>
</div>
</div>
