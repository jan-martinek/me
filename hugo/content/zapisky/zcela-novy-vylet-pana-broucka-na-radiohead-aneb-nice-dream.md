---
title: Zcela nový výlet pana Broučka na Radiohead aneb Nice Dream
date: '2009-08-25 13:48:32 +0200'
date_gmt: '2009-08-25 12:48:32 +0200'
category: kolem
tags: []
comments:
  - id: 12189
    author: davo
    author_email: d.tvrdon@gmail.com
    author_url: ''
    date: '2009-08-30 11:16:32 +0200'
    date_gmt: '2009-08-30 10:16:32 +0200'
    content: Tak velmi zavidim.. (nie tu cestu vlakom pravdaze)
---
<p>Uáh, nelze jinak než začít citoslovcem. Vzhledem k tomu, že se už objevily <a href="http://kultura.idnes.cz/radiohead-na-scene-zazarili-vic-nez-jejich-bohaty-duhovy-arzenal-p86-/hudba.asp?c=A090824_024856_hudba_jaz">pěkné</a> <a href="http://aktualne.centrum.cz/kultura/hudba/clanek.phtml?id=645688">recenze</a> koncertu, omezím se na to, co jsem postnul na Twitter bezprostředně po koncertu – „ještě dva koncerty Radiohead a přestanu na koncertech zavírat oči“. Hudebně i světelně to bylo neskutečné. Moc krásné. Budoucnost patří LEDkám! Zkoušel jsem najít nějaký pěkný záznam, ale nejspíš se to pořádně ani zaznamenat nedá - tak snad jen malinká ukázka z jarního jihoamerického turné (kamera zabírající pódium [proč mě to safra táhne k tomu napsat „stage“?] vyrovnává barvu, v té první části mají světla spíš takovou medovou barvu).</p>
<p><object width="425" height="344"><param name="movie" value="http://www.youtube.com/v/tDoycrB03kg&hl=en&fs=1&"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/tDoycrB03kg&hl=en&fs=1&" type="application/x-shockwave-flash" allowscriptaccess="always" allowfullscreen="true" width="425" height="344"></embed></object></p>
<h4>The Tourist</h4>
<p>A teď ještě nějaký ten begraund. Po delší době jsem se vypravil do Prahy a to je vám vtipné město. Vždycky mi chvilku trvá se tam zorientovat, ale jakmile si uvědomím, že Václavák není položen severo-jižně s koněm na severním konci, hned je to lepší. To, že je Praha velkoměsto, je možné sledovat například na tom, že má více stejně se jmenujících zastávek MHD. </p>
<p>A když už jsem tam byl, aplikoval jsem svou jedinečnou metodu návštěvy města a rychlým krokem jsem chodil cikcak, takže jsem byl všude. Z pamětihodností jsem navštívil především Burger King, množství zajímavé (velikost sendviče je měřitelná v počtu ubrousků nutných na úklid všeho, co ze sendviče při konzumaci vypadne; dostal a využil jsem jich snad deset), ale chuťově teda nezaujal (<em>Dabl Vuopr</em>). Na závěr procházky po městě jsem oslintal stojan s <a href="http://www.routledge.com/classics/authors.html">Routledge Classics</a> v Neoluxoru a filosofickou megapoličku v Academii. Pěkné. A také jsem zjistil, že ty plakáty na Leonarda Cohena nejsou z loňska.</p>
<p>O racionálně-efektivním étosu místa svědčí tým chlapíků s dusačkou hlíny, kteří usazovali neposlušnou hlínu na dolním konci Václaváku. Nedělní odpoledne v nejateističtějším státu Evropy.</p>
<p>Za celý den jsem mluvil jednou česky a to s prodavačem na výstavišti, který mi říkal, že jsem asi třetí Čech, kterého tam vidí; jinak samá angličtina a němčina. Dobře jsme popovídali s nějakými Maďary u Florence, leč cestu jsem jim neporadil.</p>
<h4>No alarms and no surprises, please</h4>
<p><img src='/assets/migrated/wp-uploads/2009/08/obb.jpg' alt='Vlak (EN Metropol)' /></p>
<p>A dostávám se ke zpáteční cestě, která byla více dobrodružná nežli zdrávo. Předpokládal jsem, že nebude mnoho lidí se stejně špatným nápadem, tj. jet do Brna vlakem (Berlín->Budapešť), který oplývá pouze dvěma vagóny dvojky a spacími vozy. Mýlil jsem se. Už dlouho jsem nestál tak, aby se nedalo přešlápnout na druhou nohu, a to ještě v Praze hodně lidí zbylo ("Však za pět hodin jede další spoj, klídek."). Na záchodku sedělo asi pět lidí, takže komu se chtělo, měl lehký problém. </p>
<p>Větší problém měl pán, který někdy po třetí ranní přišel a šeptal ichhabherzschmerzen, ach, a chytal se za srdce. Po dlouhých úvahách některých spolucestujících o využití nouzového odblokování dveří k upozornění na problém (jako gesto by to bylo silné, ne že ne ;)), dvou nalezených doktorech a několika proplutích průvodčího davem (přičemž mě překvapilo, že část vlaku je zavřená zevnitř a ani on se tam nedostane &ndash; strojvedoucího volal mobilem) a dalších peripetiích jsme zastavili v Záboří nad Labem a pána odvezla záchranka. Snad je v pořádku.</p>
<p><img src='/assets/migrated/wp-uploads/2009/08/sloup.jpg' alt='Sloup v Záboří n. L.' /></p>
<p>Po rozjezdu zhasla světla (jako už několikrát předtím, ale tentokrát definitivně), tak jsem zabalil četbu ráno rozečteného Nietzscheho <em>Zrození tragédie z ducha hudby</em> a jen chvílemi na Idosu sledoval zpoždění (49 minut). Pak už jen čtvrt na pět, točená Kofola u Vietnamce na hlaváku a <em>No Surprises</em> do sluchátek. Domů. </p>
<p>Stálo to za to.</p>
<p><object width="425" height="344"><param name="movie" value="http://www.youtube.com/v/hbtuVoXkOFg&hl=en&fs=1&"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/hbtuVoXkOFg&hl=en&fs=1&" type="application/x-shockwave-flash" allowscriptaccess="always" allowfullscreen="true" width="425" height="344"></embed></object></p>
