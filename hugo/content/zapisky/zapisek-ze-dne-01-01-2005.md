---
title: Zápisek ze dne 1. ledna 2005
date: '2005-01-01 17:00:00 +0100'
date_gmt: '2005-01-01 16:00:00 +0100'
category: nezařazené
tags: []
comments: []
---
<p>Hezký den v novém roce a taky spoustu dalších přeje endlife, psavec pod podnebím. Nějakého  sumáře minulého roku se nemusíte bát, nemám rád součty &amp; nějak sesumírovat minulý  rok.. nechci ;) na sumář zajděte za <a href="https://reality-show.net/archiv-441-bilantaine-2004.php">junem</a>..</p>
<p>Vrátil jsem se z chaty, tak zase jednou píšu &amp; možná mám &amp; možná taky nemám o  čem. Nějak se mi píše pomalu, odkud začít. Tak třeba, na chatě bylo pěkně. Venku byl jemný  poprašek sněhu, uvnitř hořelo v krbu a bylo teplo, po delší době jsem toho docela   dost načetl. První den knížka, kterou jsem dostal od sestry - Příběhy o kronopech a fámech   - Julio Cortázar, název je poněkud nicneříkající, ale knížka je to úžasná, zvlášť poslední  oddíl (knížka je rozdělená na čtyři části), popisující kronopy, fámy &amp; naděje (živočišné  druhy, personifikace, prostě fiktivní zvířata částečně lidských vlastností, řekněme)  je naprosto úžasná. Tak.. lidská.. (další patetické slovo, které nerad používám,  protože zní tak.. nepřirozeně. ale tady se to možná hodí).. večer jsem pak hlídal  oheň v krbu, protože ještě docela hořel, když šli všichni spát, tak jsem přečetl  Alchymistu, kterého jsem prozměnu dal já sestře. Taky moc pěkná knížka, ale zrovna  jsem asi nebyl v té správné.. v tom správném rozpoložení, tak si ji ještě někdy  přečtu ještě jednou. Ale přečetl jsem ji jedním dechem.</p>
<p>další dva dny jsem četl knížku mého strýce. Pojednávající o problému Izrael  vs. Palestina. Mám této knížce udělat přebal, tak jsem dostal složku s papíry,  rovnou jsem dělal i korekturu, takže jsem četl se zvýrazňovačem..  A.. nelíbila se mi. Kvůli takovému všeobecnému pocitu.. nevím, jak to popsat, aby  mi bylo rozumět, prostě to působilo tak plastově. Příběh je jednoznačně dobrý,  ale možná až moc vykostruovaný etc etc, ale forma, ta mi nějak nesedla.. Jméno  knížky ani po mně nechtějte, oki? Nebudu tu dělat antireklamu.</p>
<p>Další den, Franz Kafka, povídky. Solidní knížka, která mě.. docela nadchla..  povídky jako Proměna (mladý obchodník se změní ve hmyz. a jde o to, jak se psychicky  mění on sám a jeho rodina. přičemž o rozumí, co oni řikají &amp; oni jemu ne.  přímo studie.), venkovský lékař (dost psycho povídka, na které mě zaráží, že něco takového  je napsané už pomalu nějakých 90let..), pak celý oddíl umělec v hladovění, spousta dalších  povídek, jejichž názvy si zrovna nevzpomenu.. prostě síla. Nejspíš si posháním nějaké další   jeho věci..</p>
<p>Mno, tak tohle je mé čtení na chatě. Jinak.. bylo pěkně. Jendou v noci svítil nádherný  měsíc a vinula se kolem něj cesta z mraků. Kouzelné.. zybtek dnů zase byla v noci totální  tma, kdy země byla stěží rozpznatelná.. šli jsme lesem a bylo to.. překvapilo mě, že nemám  strach, nadchla mě ta tma, řev potoka, který ve dne tiše šumí, vítr.. nádherné.</p>
<p>s sebou jsem měl jen knížky, propisku a bloček (což se možná v nejbližších hodinách projeví  na podvědomí), čtverečkovaný papír, který jsem z tašky ani nevytáhl, mobil, který  jsem držel v ruce třikrát. jednou jsem dostal řetězovou smsku, kterou jsem nepřeposlal  (jo, zkazil jsem to, ale - jo, v dalším odstavci to trochu rozepíšu, tohle není  věc, kterou bych zatěsnil uvnitř závorky), jednou jsem odpovídal na smsku Jaruš,  která jela na silvestra na chatu (vzdálenou cca 50 metrů) pařit s přáteli &amp; pak   jsem dostal jednu pf smsku. absolutní izolace mi.. respektive mobil mi nechyběl.</p>
<p>jo, tak tady je další odstavec. tak, jdu najít mobil a přepíšu sem řetězovku:</p>
<p class="odsazeny"><em>:*: :*: :*: :*: Posli tyto 4vsi 4nejmilejsim lidem(ne zpet)  a do 4dnu se ti splni nejvetsi sen. kdyz to neudelas, prijdou 4nejhorsi roky.prosim  nezkaz to :o)</em> (bez typografickych a jinych uprav)</p>
<p>Proč jsem to neodeslal:</p>
<ul>
<li>nikde v sms není napsané, za jak dlouho to musím odeslat. takže kdybych to odeslal  z chaty, tak bych asi druhého ledna (4 dny po odeslání) horečně přemýšlel, co teda  vlastně byl můj největší sen. a když to můžu odeslat kdykoli a naplánovat si splnění  největšího snu na kdykoli, proč to neudělat.</li>
<li>co se týče čtyř nejhorších let - když to neodešlu, tak přijdou a za čtyři roky budou   za mnou. když mě to nezabije, tak budu jedině rád. ale taky by bylo zajímavé zjistit,  když bych to třeba 8 let neodeslal, které čtyři roky z těchto osmi pak budou těmi nejhoršími..</li>
<li>mám taky docela problém s výběrem 4 nejmilejších lidí..</li>
</ul>
<p>silvestrovskou noc jsem strávil v chatě převážně nad canastou poslouchaje rádio.  moderátor byl hrozný, ale když už byl ten silvestr.. opit atmosférou padajícího sněhu  a moderátorovým odpočítáváním minut (&bdquo;..jsem to zrovna spočítal, 243 minut!&ldquo;  a takhle každou chvíli) a cca 0,1decilitru carolans z novoročního přípitku (veškerý mnou  zkonzumovaný alkohol za tenhle týden) jsem řval při odpalování raket &amp; pak šel spát.  jo, pohodový silvestr, letos byl přijemný.</p>
<p>ráno padal mokrý sníh, byla hnusná mlha, sbalili jsme věci (našel jsem svou lupu - makro),  a jeli jsme domů. někde se ve mně vzala nějaká odporná negativní energie, začal jsem  být poněkud.. agresivní, ale spíš vnitřně, oběd u babičky, novoroční kyselica, výborná,  poobědovou diskusi jsem proseděl v rohu.. beze slova, jako obvykle, ale tentokrát  jsem nějak neměl na nic náladu.</p>
<p>doma jsem pak najel na počítač &amp; (pořád se držím, abych o tom nezačal psát,  přestože na chatě jsme poslouchali impuls &amp; každou půlhodinu znova počítali zvyšující  se počty obětí tsunami, neustále.. ve srovnání s tímhle je moje psaní o mých problémem  nebetyčným výsměchem všemu, čeho v téhle civilizaci jde dosáhnout. bych měl sedět  a raděj něco dělat. vytekla mi závorka, nebudu ji ukončovat. najel jsem na počítač,  našel v netu nějaké sos a něco tam poslal. kolik? málo. tady je všechno málo..</p>
<p>odpoledne se ubíralo dál neslibným směrem, sedě u šedivé bedny jsem udělal pár věcí  okolo, z blbé nálady dostal náladu žravou &amp; snědl spoustu hnědých kuliček  Nesquik &reg;.. trochu mi zvedla náladu a mysl večerní mše (novoroční, pokolikáté  už tu mám tohle podivné slovo?)..</p>
<p>&amp; jinak? mám krizi, po minimálně roce, možná delší době, co jsem si byl jistý  tím, co chci dělat, mám krizi 'about my future career'.. najednou mi přijde, že práce  grafika, případně psavce (heh, si fandím) je dobře k ničemu.. prostě nijak to nepomáhá lidem, nikam   to ani neposunuje vývoj, nic to prakticky neznamená.. jenom barvení stěn jeskyní  v jednadvacátém století (navíc jeskyní, kam leze neustále míň &amp; míň lidí, jak se   zdá).. neužitečný..</p>
<p>yeah, this is the end, my only friend, the end.. doorsy jsem už pěkně dlouho  neslyšel a dneska se mi v reprech z nakloněné nálady točí jenom NIN a nirvana,  ale zrovna jsem si na to vzpomněl, když už končím, tak proč to sem nenacpat.  this is the end of this paragraph.</p>
<p>mějte se krásně &amp; hezký nový rok.</p>
<p>this is the end of this article.</p>
