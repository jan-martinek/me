---
title: Čtyři zážitky
date: '2006-10-31 17:00:00 +0100'
date_gmt: '2006-10-31 16:00:00 +0100'
category: kolem
tags: []
comments: []
---
<p>aneb všední život webdesignera.</p>
<p><strong>#1:</strong> Ve čtvrtek a pátek jsem měl návštěvu, přijela sestra. Bylo to bezva, ale když v sobotu ráno odjela, byli jsme s Blankou tak vyčerpaní, že jsme lehli a spali. Od jedenácti dopoledne do dvou (já) a do pěti odpoledne (Blanka). A pak vypadl internet. A v neděli nenaskočil. Žádný idos, žádná mojebanka, žádné noviny, žádné maily, žádné studijní materiály... Žádný kontakt na správce sítě (samozřejmě leží v mailu v ISu, který si zatím nevybírám přes SMTP)... Ten vnitřní neklid, to napětí. Až v pondělí to začínalo být uklidňující. Reflexe viz <a href="https://max-width.jan-martinek.com">max-width</a>. V pondělí naskočil &ndash; ráno jsem ještě v knihovně stahoval studijní materiály a posílal maily a večer už to šlo. Krása.</p>
<p><strong>#2:</strong> Minulý týden začaly být problémy s registrací klientů do <a href="https://www.topfun.cz/pujcovna">dvd půjčovny topfun</a>. Po chvíle přemýšlení jsem začal bombardovat správce serveru (bohužel IIS) dotazy, na kolik má nastavenou maximální velikost POST dat. Přišlo mi to logické. Dnes jsem zjistil jinou příčinu. Do políčka telefon v databázi, které má velikost 20 znaků, zadávala obsluha několik telefonních čísel. Tak se nic neuložilo. Jak prosté, milý Watsone.</p>
<p><strong>#3:</strong> Taky jste se krásně na neděli vyspali? A včera přestaly v topfunu fungovat pokuty za pozdní vracení. Kvůli té pitomé hodině to počítalo o den kratší pokuty za zpožděné vracení DVD půjčených minulý týden. Než jsem na to přišel, trvalo to dost dlouho.</p>
<p><strong>#4:</strong> Zjistil jsem, že se jeden můj dotaz do MySQL u již dvakrát zmíněného klienta provádí 29 sekund a prochází přitom 58&nbsp;947&nbsp;744 řádků. Snížil jsem to na dva dotazy o ~1&nbsp;500 řádcích. Pěkné.</p>
<p><strong>(bonus) #5:</strong> btw topfun se stal třetím velkým hráčem na poli internetových video půjčoven. Tak jsem zase vrátil své jméno do patičky jejich DVD půjčovny (po posledním redesignu jsem na to moc pyšný nebyl, ale asi budou mít brzy hezký gpr :))</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">he?</span> | <span class="comname">juneau</span> |  <a href="https://reality-show.net">https://reality-show.net</a> (&nbsp;31.&nbsp;10.&nbsp;2006,&nbsp;18:16)</p>
<p>Podivne, u nas nesel net celou sobotu a pulku nedele :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Soooc</span> | (středa&nbsp;1.&nbsp;11.&nbsp;2006,&nbsp;19:17)</p>
<p>ze by cely cesnet postihl vypadek ? :) </p>
</div>
</div>
