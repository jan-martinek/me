---
title: Zápisek ze dne 29. června 2004
date: '2004-06-29 17:00:00 +0200'
date_gmt: '2004-06-29 15:00:00 +0200'
category: nezařazené
tags: []
comments: []
---
<p>Na stole se mi válí spousta roztrhaných obalů od krabiček na cd. Divně šustí. Úterý. Dneska nebude wallpaper,  nemám chuť k jakékoli činnosti &amp; poslouchám Mobyho. In my dreams i'm dying all the time. Zase jsem měl dneska  hnusný sen, naštěstí už nevím, co to bylo.</p>
<p>Ve škole dneska flákačka - prvních dvacet minut čištění žvýkaček z lavice  &amp; židlí, čištění lavice, čištění skříňky, čištění třídy.. Všechnose už tak nějak průběžně zvládlo během několika  předcházejících dnů, tak je to hotovo skoro hned. Mizíme ověřit inventarizační čísla &amp; přítomnost židlí, stolů,  dvd přehrávačů apod. Zvlášť těch židlí byla tuna. Ale v poho, aspoň bylo co dělat. Tímto jsme se úspěšně dostali  až někde k 9.10, od čtvrtka jsme měli zamluvenou aulu, tak se třída začala shromažďovat před dveřma. Přidružila  se k nám ještě kvinta &amp; pak přišel školní sbor, že bude v aule zkoušet. Haha. Nakonec ale Mira (podle jeho slov)  zařídil, že odpadli, tak jsme se do auly dostali. Každopádně organizace skvělá.</p>
<p>Dostal jsem zpátky dévédéčko Tanec v temnotách, které se mělo hodit na plátno. Ze mně neznámých důvodů byl  donesen školní notebook na přehrávání DivX filmů &amp; film se pustil na něm. Titulky bez titulků (prostě úvodní  sekvence, kde nebyly přes očekávání žádné titulky) proběhly v pohodě, ale pak se zjistilo, že přinesené chrchláky  (tedy repráky pro produkci zvuku v prostorech velikosti japonského wc) tak nějak nezvučí dialogy. Nebyly slyšet  metr daleko. Než stihl přijít kdokoliv na napravení problému, stihli jsme přehodit dévédéčko do dévédé přehrávače,  který je připojený na aparaturu auly &amp; všechno bylo bez problémů. Sice jsme za to málem schytali, ale jelo to.</p>
<p>Ale tanec v temnotách se všem nelíbil (řekl bych tak dvou třetinám přítomných), tak si na notebooku pustili  Shreka 2, který měl průměrnou hladinu hluku daleko vyšší než TvT, takže většinu dialogů spolehlivě přehlušil.  Prostě super. Ale celkově měl TvT takovou atmosféru, že to zas až tak hrozné nebylo. Jen ten konec jsem málem  nevydýchal (myšleno kvůli obsahu filmu, ne kvůl řvoucímu notebooku (ne, že bych měl něco prot Shrekovi, byl jsem jako  jeden z mála na jedničce v kině, když všichni říkali, že je to blbost..)).</p>
<p>Před TvT jsme ještě zkoukli greenpeace video Alien Invasion, které bylo husté :). Po filmu už oběd, díky přetažení  hodiny jsme si ušetřili frontu na obědě, oběd dobrý (řízky), akorát polévka chutnala jak vyvařený papír. Chvilku  jsme ještě poseděli ve škole, zašel jsem si pro reklamovanou náplň do tiskárny (pro mamku) &amp; pro coldrex (pro  sestru) &amp; domů.. &amp; pustil si mobyho.. &amp; usnul. Mamka se mě už ptá, jestli mi něco není, že spím přes  den. Není. Zajel jsem pro tvaroh do obchodu &amp; s mamkou jsme upekli koláče (tvarohové s povidly pod drobkem, mmmm  :)). No, &amp; to je konec. Chápu, že můj styl psaní je v posledních pár dnech slabší, ale píšu poněkud nesoustředěně.  Ani nevím proč. Ve čtvrtek brzy ráno odjíždím na dovolenou.. Nechce se mi.. Ale co s tím nadělám.. Už bych měl mít  sbaleno, ale nevím, co si s sebou vezmu..</p>
<p>Mějte se..</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">pif</span> |  <a href="https://www.pifik.com">web</a> (ve&nbsp;středu&nbsp;30.&nbsp;06.&nbsp;2004,&nbsp;v&nbsp;19:31)</p>
<p>takove vaticky... mit dvd prehravav ve tride, natoz my nemame ani jeden v cely skole :)) </p>
</div>
<div class="comment">
<p style="font-weight:bold"><span class="compredmet">dvd player</span> | <span class="comname">Endlife</span> |  <a href="mailto:jan.martinek@post.cz">mail</a> (ve&nbsp;středu&nbsp;30.&nbsp;06.&nbsp;2004,&nbsp;v&nbsp;20:53)</p>
<p>my ho máme v aule.. co se týče techniky, máme celkem vybavenou školu.. to že s tím prakticky nikdo neumí zacházet, takže je to dost často pokažené / nezprovoznitelné, to je už druhá věc.. </p>
</div>
</div>
