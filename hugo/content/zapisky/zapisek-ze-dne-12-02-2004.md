---
title: Zápisek ze dne 12. února 2004
date: '2004-02-12 17:00:00 +0100'
date_gmt: '2004-02-12 16:00:00 +0100'
category: nezařazené
tags: []
comments: []
---
<div >  <a href="/assets/migrated/old-images/auto2.jpg"><img alt="světla" src="/assets/migrated/old-images/auto2.jpg"></a>  </div>
<p>Abych to pro některé moc nenatahoval, tak hned v první větě dnešního blognutí si můžete stáhnout  <a href="waste/dejepis.doc">dějepis</a>, je to od Humanismu po Rusko, snad to bude užitečné..</p>
<p>Zjistil jsem zajímavý fakt o podnebí - když delší dobu, třeba dva, tři nebo víc dnů nenahodím aktualizaci,  tak se mi zvedne návštěvnost. Zajímavý fakt ;). Podobně zajímavá věc z jiného soudku je to, že na mém disku,  je spousta souborů, které mají datum vytvoření novejší než datum poslední změny. Dlouho mi to nebylo jasné,  ale nakonec jsem na to přišel. Když překopíruju soubor, vytvoří se jinde a tato chvíle se bere jako  datum vytvoření souboru. Ale stejně to vypadá divně.</p>
<p>V úterý ráno jsem šel po vzbuzení tlačit auto, docela zábavka, pěkně jsem po ránu promrzl, ale auto  jsme rozjeli. Problémy s baterkou. Po cestě ze školy jsem málem vyskočil z autobusu, když jsem viděl ceduli  s nápisem &quot;BEZDRÁTOVÉ&quot; a zbytek nešel vidět, už jsem myslel, že k nám dotáhli wi-fi, ale bylo tam  napsané jen &quot;BEZDRÁTOVÉ BEZPEČNOSTNÍ SYSTÉMY&quot;. Doma jsem ještě upravoval nějaké drobnosti ve fóru,  jako chybějící alty u obrázků atp., pak jsem vstal, lehnul a vytuh až do sedmi. Ale s wi-fi ještě nebyl  konec, u večeře se objevil lístek s kouzelným nápisem internet bez drátu, ale je přiliš drahý, tak nic nebude.</p>
<p>Losing my style. Zajímvaé bylo, když jsem večer zjistil, že jeden kamarád ráno roztlačoval auto a odpoledne  vytuh od čtyř do sedmi. Naštěstí to auto nebyla vínově rudá felicie, ale felcka stříbrná - už jsem tušil chybu  v matrixu..</p>
<p>Spolu se středečním spánkem jsem už od neděle nastřádal 13 hodin, což ale viditelně nestačí. Ve filmáku  byl film Stanleyho Kubricka Barry Lyndon, který byl značně sugestivní. Některé scény byly opravdu husté  (například se mi líbily dlouhé prostřihy na tváře střelců při soubojích) a celkově byl film bezva. Tak mě  napadá, že tady nikdy nepíšu o filmu nic víc než hodnocení dobrý/špatný. Ale co už, já to nerecenzuju.. I když  bych si mohl udělat nějaký malý chlívek na hodnocení.. ještě uvidím.. Jinak středa až na  <a href="http://www.mgvforum.wz.cz/forum/ctenithreadu.php?cist=64&rocnik=">veřejné prohlášení mé osoby za  problém</a> nic nepřinesla..</p>
<p>Konečně jsem se pořádně vyspal, celých šest hodin, a to mohlo být ještě víc, kdybych se nebyl učil do dějepisu,  který jsem stejně nakonec určitě zmršil (jak na nové pololetí, tak po celé pololetí) a nesnažil se vymáčknout  něco víc z Gogolova Revizora, z něhož jsem měl dneska referát a o němž jsme si všechno podstatné řekli už v  minulé hodině.. Tak jsem v češtině chvilku kolomazil a nastiňoval situaci, kterou už stejně všichni znali  a přečetl úryvek, dostal jedničku. Prakticky za nic, to mě štve.. Plavání dneska odpadlo, tak jsem byl doma  už od tří odpoledne a mohl se věnovat užitečným věcem. Mohl, ale já jsem lemra, tak jsem jen předělal  pár .txt souborů do htmlka a poslal někam, kde to stejně nikdo nenajde :). Pak jsem vytuh na zemi na chodbě,  na tvrdém modrém koberci a za poslechu REMácké Everybody Hurts, which bring me back good memories, jak jsme  dneska probírali v angličtině, jsem usnul..</p>
<p>Pokud mám někde v textu chybu, překlep, špatně vyčasované nebo vyskloňované slovo, moc se omlouvám, ale  texty po sobě skoro nikdy nekontroluju. Pokud mi napíšete, rád chybu opravím..</p>
<p><strong>Mějte se krásně..</strong></p>
