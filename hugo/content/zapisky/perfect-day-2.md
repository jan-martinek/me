---
title: Perfect day 2
date: '2006-09-03 17:00:00 +0200'
date_gmt: '2006-09-03 15:00:00 +0200'
category: kolem
tags: []
comments: []
---
<div >
<a href="/assets/migrated/old-images/start.jpg"><img alt="plni energie" src="/assets/migrated/old-images/start.jpg"></a>
</div>
<p>Jak jsem včera psal, tak se dneska stalo a ráno v devět se naše šestičlenná (Blanka, Petra, Terka, Vyži, Eda a já) skupinka (po úspěšném zachránění jednoho člena &ndash; Petřina psa Edy &ndash; před útokem našeho Žolika) vydala na masivní výlet. Celkem měl něco kolem 20km, trasa kopírovala trasu našeho dva a půl roky starého vánočního výletu a přidalo se prvních pár kilometrů z Hovězí do Zděchova. Vše je vidět na <a href="/assets/migrated/old-images/mapa.jpg">přehledné mapce</a> :) (červená linie je původní plán, zelená je přibližná skutečná trasa, fialová značí odchod Petry a Edy, modře jsou popsány význačné body). A bylo to zcela naprosto superparádní. Inspirován spotem o prvním výletu jsem dnešní spot nazval perfect day #2, ale není to ofišl název, ale bylo to prostě perfektní. Dále budu pokračovat podle fotek :)</p>
<div >
<a href="/assets/migrated/old-images/jahodny.jpg"><img alt="konečně jahodný" src="/assets/migrated/old-images/jahodny.jpg"></a>
<a href="/assets/migrated/old-images/pychavka.jpg"><img alt="megapýchavka" src="/assets/migrated/old-images/pychavka.jpg"></a>
<a href="/assets/migrated/old-images/hribek.jpg"><img alt="hříbek" src="/assets/migrated/old-images/hribek.jpg"></a>
</div>
<p>Tady vidíme naši skupinku stojící před rozcestníkem (mimo záběr), když jsme došli po třech hodinách na Jahodný. Trochu jsem nás zavedl do lesa &amp; cesta se trochu prodloužila. Tak trojnásobně... Ale nikdo mi nic neudělal, takže to byla příjemná procházka. Na dalších fotkách jsou některé z hříbků, které jsme našli po cestě (vskutku megapýchavka &amp; hříbek). Pak jsme došli k nám na chatu, kde nás opustila Petra s (mezitím ošklivým podvraťákem sousedů zraněným a slivovicí vydesinfikovaným) Edou a šli se opájet vítězstvím v <a href="http://soutez.huslenky.cz/">místní fotosoutěži</a> &amp; my zbývající jsme poseděli nad <a href="http://www.pickwicktea.com/CZ/Produkty/Regular+Tea/Ranní+čaj/Ranní+(100ks).htm">ranním čajem</a>. Poté jsme vyrazili zpět na Filku a překonali prudké stoupání a... další fotky :) (s trochou nostalgie jsem přihodil dva a půl roku staré fotky)</p>
<div >
<a href="/assets/migrated/old-images/my.jpg"><img alt="naše skupinka" src="/assets/migrated/old-images/my.jpg"></a>
<a href="/assets/migrated/old-images/my_old.jpg"><img alt="skupinka před dvěma lety" src="/assets/migrated/old-images/my_old.jpg"></a><br><a href="/assets/migrated/old-images/trava.jpg"><img alt="tráva dneska" src="/assets/migrated/old-images/trava.jpg"></a>
<a href="/assets/migrated/old-images/trava_old.jpg"><img alt="a pod sněhem" src="/assets/migrated/old-images/trava_old.jpg"></a>
</div>
<p>Já celou cestu fotil &amp; fotil, čímž jsem možná někoho štval a někoho děsil, ale mám tu teď pěknou řádku fotek k vybírání. A včera jsem zase trochu dostal chuť k focení &ndash; po okouknutí celého cedéčka z prosince 2003 je jasné, že ty fotky ještě někdy omrknu, takže má cenu jich fotit tuny :) Mno, a pak jsme pokračovali z kopce dolů, Blanka nabírala hříbky, až jsme došli do Polanky, ...</p>
<div >
<a href="/assets/migrated/old-images/polanka.jpg"><img alt="pohled na Polanku" src="/assets/migrated/old-images/polanka.jpg"></a>
<a href="/assets/migrated/old-images/polanka_old.jpg"><img alt="a zasněžená Polanka" src="/assets/migrated/old-images/polanka_old.jpg"></a></div>
<p>...kde jsme šli omrknout tunel :) Minule jsme ho našli po cestě, ale tentokrát jsme ho museli najít... Vyžiho veselý kousek byl předveden znovu a inspiroval i následovníky :) (první fotka je dva roky stará, druhé dvě dnešní)</p>
<div >
<a href="/assets/migrated/old-images/tunel.jpg"><img alt="tunel" src="/assets/migrated/old-images/tunel.jpg"></a>
<a href="/assets/migrated/old-images/tunel_new.jpg"><img alt="tunel dnes" src="/assets/migrated/old-images/tunel_new.jpg"></a>
<a href="/assets/migrated/old-images/tunel_blanka.jpg"><img alt="tunel a Blanka :)" src="/assets/migrated/old-images/tunel_blanka.jpg"></a>
</div>
<p>V Polance jsme potkali Kirose (/Kaorua), který s námi nechtěl jít celou trasu, ale pod hrozbou podpálení jeho bydla &amp; uplacen krásnou bedlou, šel s námi do Leskovce a když šel zpět, tak běžel. Zde můj profesionální portrét Kirose:</p>
<div >
<a href="/assets/migrated/old-images/kiros2.jpg"><img alt="Kiros" src="/assets/migrated/old-images/kiros2.jpg"></a>
</div>
<p>Pak jsme se rozloučili s posledními slunečními paprsky, a šli temnými uličkami, vedeni Vyžim, došli (nakonec bezpečně) až k jeho domu, srdceryvně se rozloučili (mno), a Blanku a mě odvezl tatínek domů. A byl konec výletu. Mé nožičky se teď pohybují trochu divně, ale bylo to krásné, děkuji. A poučení, milé děti? Pudem znovu! :)</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">Petra</span> | (&nbsp;5.&nbsp;09.&nbsp;2006,&nbsp;15:09)</p>
<p>Edich ti teda na té první fotce zapózoval:)) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (&nbsp;5.&nbsp;09.&nbsp;2006,&nbsp;21:39)</p>
<p>a to mám ještě jednu, kde pózuje ještě brutálněj :) ale nejsme tam vidět všeci </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Petra</span> | (středa&nbsp;6.&nbsp;09.&nbsp;2006,&nbsp;10:36)</p>
<p>pošli mi ji na mail, prosím... </p>
</div>
</div>
