---
title: Aaaarghr, mizím!
date: '2006-07-20 17:00:00 +0200'
date_gmt: '2006-07-20 15:00:00 +0200'
category: kolem
tags: []
comments: []
---
<p>Jak jsem slíbil, tak udělám. Zítra mizím na deset dní od světa počítačů plných práce, textů i bezcílného flákání, s mou milou do vzdálených končin jižní Moravy, do Uherského hradiště. Letní filmová škola se přiblížila s ladností zelené pakobylky po třetím iontovém nápoji a já se těším tak moc, že není víc molekul z kostí dinosaurů v oceánech.</p>
<p>Původně jsem plánoval, že mi to tu plnoautomaticky zobrazí nějaké spoty z období kolem maturity a maturiťáku a přijímaček a flákání v Praze a flákání v Brně a tak podobně, ale nakonec nebylo času, práce jako červených mašlí o Vánocích, že jsem ji nestíhal ani se dvěma monitory, a vedro jak ve výhodné a malé přenosné remosce. Takže, vyčkejte deset dní a pak ještě několik dní a potom ještě nějaký ten den a zase se objevím, v plné síle, obnoven a posilněn, silný skoro jako Chuck Norris (um, to už si vyskakuju).</p>
<p>Jen nevím, proč <a href="http://weblog.plavacek.net/2006-07.html#1153411327">akce svou tajemností</a> regál <a href="http://dero.name/weblog/plavacek-zakazal-komentare-neco-visi-ve/">s asijským kořením přesahující</a> &amp; <a href="http://madinblack.com/spot/plavacek-kali-kali.mib">webdesignu se týkající</a>, musí být ohlášena zrovna dneska večer, kdy má batožina objemem sténá a můj mozek již odjezd do končin vzdálených akceptoval a..</p>
<p>To jste rádi, že tohle blognutí už skončilo, co?</p>
<p>Já se na ten zítřek tak těším :)</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">(CZ)Soooc</span> |  <a href="mailto:xsoc@post.cz">mail</a>  <a href="http://sooochub.wz.cz">http://sooochub.wz.cz</a> (&nbsp;8.&nbsp;08.&nbsp;2006,&nbsp;20:37)</p>
<p>lol ten dizajn :D malem se m se lekl :))) </p>
</div>
</div>
