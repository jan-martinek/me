---
title: Nemáte tabák?
date: '2006-07-13 17:00:00 +0200'
date_gmt: '2006-07-13 15:00:00 +0200'
category: kolem
tags: []
comments: []
---
<p>Léto. Co jsem tu pár posledních dní nepsal, vypuklo mi tu léto. Přesně takové léto, jaké má asi léto být :) Na kole, na bazén (ve Zděchově se konečně zbavili klimatizace, která jim chladila vodu), rodina na dovolené, donkey konga bongo session se čtyřmi bubny v šesti lidech, práce do pěti do rána a podobně.</p>
<p>Teď se to trochu stočilo do mírné Lynchoviny. Totiž, u Blanky v bazéně se ve filtru utopil ježek... Ale chlor už vraždí bakterie.</p>
<p>Aktuálně sedím u compu, poslouchám <a href="">Radio1</a>, na jednom monitoru (díky Pifovi, který mě inspiroval, dělám aktuálně na dvou monitorech a je to <strong>návykové!</strong>) surfuju (tohle slovo nějak vymizelo) &amp; icqákám s Vaškem, na druhém jsem vzdal práci, zkoukl Jarmushova Mrtvého muže (až na scény v pokročilé fázi vykreslování osobnosti Colea jsem to zvládal a doporučuju!) a píšu tenhle kousek textu.</p>
<p>Rozhodl jsem se totiž, že dneska nezaspím. A nejjednodušší způsob je.. však víte - neusnout :) Jen doufám, že se neumrtvím v autobuse do brna, kvůli kterému musím v 4:46 vyrazit na cestu. Valím na zápis na <a href="https://fss.muni.cz">FSS.MU</a> a mám tam být v 9 ráno. Snad nebudu na průkazce vypadat jako zombie. Už jsem si nachystal všechny papíry, vytiskl žádost o koleje &amp; mapku, kdybych měl zítra okno. Jestli něco nechám stejně doma (třeba komplet celou tašku), tak se asi už nevrátím. No, možná jo.</p>
<p>A skoro za týden vás krátkodobě opustím, moji milí spamoví roboti! Jedu totiž na <a href="https://lfs.cz">LFŠ</a>.</p>
