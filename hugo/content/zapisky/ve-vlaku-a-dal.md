---
title: Ve vlaku a dál..
date: '2005-11-02 17:00:00 +0100'
date_gmt: '2005-11-02 16:00:00 +0100'
category: kolem
tags: []
comments: []
---
<p>Sedím v prázdném vagóně na Vsetín a píšu první textík na podnebí po měsíci.
Takovou prodlevu jsem snad ještě ani neměl.. </p>
<p>Postupně asi trochu popíšu posledních pár týdnů, ale teď se mi nechce..
Protože..: </p>
<p>Ráno v 5:38 zvoní Blanka a vstávat! jedeme do Brna na prezentačku škol,
"veletrh" Gaudeamus, vstávám, snídám, venku se potichu rozednívá.. A před domem
už stojí auto s celou rodinkou a jedeme, nejlepší byly dva elegantní průjezdy
přes kolejpřejezd (ten když se rozezvoní při průjezdu, mm) a kukuřice kolem
cesty - zmrzlá a suchá.. Vzpomínky na minulost
("přelezem zmrzlou Volhu a hop do žita!")? </p>
<p>Pak výstaviště, 7:53, naprosto prázdné, v pavilonu G2 pár lidí, stánky
prázdné, stojíme chvíli u VŠCHT, kolem víc lidí, chvíli chodíme, víc lidí,
ještě pár stánků a není k hnutí.. Posbíral jsem co se dalo, nechal si promluvit
do duše od pár vystavovatelů, s Blankou jsme koukli na jednu přednášku a hurá
domů.. </p>
<p>Hmm, právě jsem se přemístil z vlaku do knihovny, máme tu nějakou akci,
stavil jsem se pro fotky z výletu (určitě se ještě rozepíšu), paráda.. </p>
<p>Po cestě jsme ještě mrkli do obchodu na jídlo, pak už rozloučení, tak po
ránu, už teď je to dlouho, doma jsem snědl právě koupený sýr s chlebem, olivama
a mikrovlnkou, mm, začal číst povídky od Seiferta na večerní referát, a z
knížky vypadl můj dopis Ježíškovi, tak deset let starý a přál jsem si
"aby byli všeci zdraví, TURBO Z, abych byl hodný a hrací kostky" a ještě jsem
dopsal, že "loňské Vánoce byly super" :) jsem byl teda podlézavé dítě (ale
pravda to nejspíš byla, že :)), tak jsem začal číst, paráda, a usnul jsem.. </p>
<p>Naštěstí jsem si nařídil budík, tak jsem spal jen 3*čtvrthodinu (spát dýl
než 15min, usnu dotuha), pak jsem se nakafil (poprvé po měsících a měsících)
opravdovým černým kafem (až skoro fuj :)) a dočetl ještě pár povídek.. No,
nebude to slavné.. Pak už 16:43 a sedím ve vagóně.. Však víte.. </p>
<p>Přidáno 21:28: Jsem ten referát přednesl tak, že jsem byl pochválen za emotivní
přednes. Veselé :)</p>
<p>A ještě jedna veselá věc, má kamarádka z Ostravy, se kterou jsme se naživo
nikdy neviděli mi napsala smsku, které jsem si všim až doma "Nejsi ty nahodou
v Brne na Gaudeamu?". Na to, že jsem tam byl něco kolem dvou hodin (tip,
vůbec si neuvědomuju přesný čas..), celkem solidní náhoda..</p>
