---
title: Pach dní
date: '2008-06-28 00:19:22 +0200'
date_gmt: '2008-06-27 22:19:22 +0200'
category: kolem
tags: []
comments: []
---
<p>Zkouškové pomalu končí, před pár hodinami mi byla uznána má poslední, jemně uspěchaná seminárka. S kolegou Pavlem jsme profotili celou noc ve městě. Schovávám si vyvolávání fotek na nějaký pěkný dlouhý večer, jak to tak už vypadá, nejspíš srpnový. </p>
<p>Včera jsem byl na bienále grafického designu, stěží jsme s Petrou nakoukli na jednu výstavu... Už se těším, až si zajdu na další. Vzal jsem si katalogy, abych se mohl těšit. A potěšilo mě, že coby student žurnalistiky jsem dostal vstup za 0 Kč. </p>
<p><img src='/assets/migrated/wp-uploads/2008/06/obraz406.jpg' alt='obraz406.jpg' /></p>
<p>Po shlédnutí čtyř dílů Indiana Jonese jsem taky včera zašel na Trierův Kdo je tady ředitel? a bylo to skvělé. Nadšení, smáli jsme se ještě dlouho před kinem. Kristýně děkuju za doprovodné máršmeláky :) </p>
<p>Měl jsem svátek a přišly mi pěkné smsky a icq zprávy. Díky moc všem. Všechny byly moc pěkné. </p>
<p>Rozloučil jsem se s Brnem cestou z CPS na první rozjezd, zítra odjedu a asi tu měsíc více či méně nebudu. Moc se mi nechce odjíždět, ale ani se mi nechce zůstávat.</p>
<p>***</p>
<p>Na můj předchozí spot mi přišlo docela dost reakcí. Některé se omezily na pár jednoslabičných slov, některé zabraly slušný e-mail. Ani jsem netušil, že je to tak... ani nevím jaké. Necítím se dost silný na to abych na všechny ty reakce dokázal zase reagovat - ani tu nemám prostředí, abych se mohl pořádně soustředit. Ale to přijde. Myslím si.</p>
