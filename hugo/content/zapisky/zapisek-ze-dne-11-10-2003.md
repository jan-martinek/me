---
title: Zápisek ze dne 11. října 2003
date: '2003-10-11 17:00:00 +0200'
date_gmt: '2003-10-11 15:00:00 +0200'
category: nezařazené
tags: []
comments: []
---
<p>2x24=58? Tak nevím, jestli tohle napsat jako sobotní nebo nedělní blognutí - jsem dneska moc neměl náladu  abych něco napsat a tak to píšu teď, je večer a určitě to už dneska nenahodím. Možná to už ani dneska nedopíšu.  Ale asi to nahodím jako sobotní blognutí, třeba ještě něco zvládnu napsat zítra...</p>
<p>Obrázky dneska nejsou, nemám vůbec náladu na cokoliv co by vyžadovalo nějaké náročnější úkony  s počítačem a tak podobně. Všechno mi <strong>pomalu padá</strong>, tak na to kašlu. Doufám, že aspoň něco  napíšu a tím to vynahradím.</p>
<p>Dnešní den - mám dojem jak z prázdné plechové krabičky od  vitaminových bonbónů, která je plná vody a v ní jsou hnědé pomalu se rozpouštějící  podzimní smutné listy - <strong>divná sobota</strong> - stříhal jsem modré a další kytičky na zahradě  a taky jsme okopávali rybízy... Je mi těch kytek docela líto.</p>
<p>Přemýšleli jste někdy o své budoucnosti? Určitě ano - asi moc přemýšlím, ale já na nic nepřišel -  např. co bych tak chtěl dělat? baví mě všechno možné kolem netu, grafika - ale budoucnost  chlapíka, který sedí sám bez kontaktu s lidmi u počítače dvacetpět hodin denně a o tom, že sněží, se dozví až když si  jeho dítě zláme nohu na lyžích&hellip;  to mě nějak netáhne - baví mě vytváření různých divných věcí - ale uplatnit se v životě tvorbou  divných věcí - no nevím - co mě baví ve škole? chemie? biologie? ale fakt nevím, co bych s tímhle mohl dělat...  Víte čím byste chtěli být vy (resp čím jste chtěli být v mém věku)?</p>
<p>Zase prší a je smutno. Mám sebedestruktivní nálady a poslouchám Radiohead - mamku to štve, tak to  mám zeslabené ve WinAmpu na 3%... dostává mě úžasná skladba "you and whose army"... všechno je podivné...  Na netu se objevila konečně nová  <a href="http://www.bazooka.wz.cz" target="_blank">Bazooka</a>. Doufám, že ta další bude rychlejší...</p>
<p>Někde jsem vkládal příspěvek (kdybych tušil kde(?) mě tak napadá, že jsem vlastně dneska nebyl ani v mailu)  a přišlo mi zajímavé, že jsem to vložil v 22:24:58... Nechápu, proč mi připadlo, že 58 je dvojnásobek 24...  Asi jsem dneska fakt mimo<strong>...</strong></p>
<p>Nedávno jsem dostal od kamaráda knížku <strong>Američtí bohové</strong> od Neila Gaimana, což jsem přivítal s radostí,  protože jsem o něm slyšel samou chválu... A zjišťuju, že asi nejsem dost současný, protože  jsem se při jedné scéně málem pozvracel a tak jsem knížku nedočtenou vrátil... Každopádně vypravěčský styl  je zajímavý, ale asi jsem na dnešní dobu <strong>příliš přecitlivělý...</strong></p>
<p>V neposlední řadě musím upozornit na včerejší večer, kdy byl na české veřejnoprávní televizi  v hlavním vysílacím čase asi poprvé vysílán pořádný japonský animovaný film a to rovnou  <strong>Mononoke-hime</strong> (Princezna Mononoke) - sice byl uveden jako "pohádka nejen pro děti" (což osobně  nechápu, protože létající hlavy moc pro děti nejsou), ale to už patří k věci - a byl úžasný.  Film od jednoho z nejlepších japonských režisérů Hayao Myazakiho s ekologickým podtextem se vskutku  povedl a zaslouženě byl v japonsku velmi divácky úspěšný...</p>
<p>Hm, tak už je čtvrthodinu neděle a je mi smutno&hellip; dneska kašlu na Anděla, nemám na nic náladu.  Asi to tu dneska moc nedává smysl, ale to je jedno. Somálské děti stejně nezachráním.  <strong>Mějte se jak chcete</strong> (zjišťuju že asi lidem nerozumím).</p>
