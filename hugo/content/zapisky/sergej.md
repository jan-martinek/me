---
title: Sergej!
date: '2006-03-16 17:00:00 +0100'
date_gmt: '2006-03-16 16:00:00 +0100'
category: kolem
tags: []
comments: []
---
<p>Příjemná půldruhá hodinka, to byla dnešní beseda s Petrem Koubským v
<a href="http://www.mvk.cz">MVK</a>. Povídání vedl svým příjemně tichým a klidným
hlasem Pavel Kotrla. Mimo jiné tito dva mužové píší blogy, které rád
čtu a byla by proto škoda je zde dneska nezmínit (přesněji: píšu jen, abych vám
je mohl odlinknout).</p>
<p>Petr Koubský, jedna z největších osobností české IT publicistiky, píše blog <a href="http://gazingabyss.blogspot.com/">Gazing into the Abyss</a> a neběží tam zdaleka
(jen) o IT. Zkoumavější čtenář namítne, jak si můžu tak rychle nějaký blog oblíbit &ndash;
pár měsíců před startem tohoto blogu psal Petr Koubský i český blog, který je k nalezení (bohudík dodnes
nesmazán) na adrese <a href="http://akabelog.blogspot.com/">akabelog.blogspot.com</a>.</p>
<p>Pavel Kotrla, svými slovy &bdquo;Snad mne můžete považovat za publicistu.&ldquo;, mými slovy
a dojmy nejen literární <a href="http://slovnik-cizich-slov.abz.cz/web.php/hledat?typ_hledani=prefix&typ_hledani=prefix&cizi_slovo=gourmet">gourmet</a>, si píše svůj <a href="http://kotrla.com/pmpro/">Poznámkový blok</a> (dodnes
česky).</p>
<p>Petr Koubský hraje poslední dobou go (já vím, cizí hovory se neposlouchají). Pavel Kotrla hraje <a href="http://kotrla.com/pmpro/index.php/site/darek_od_mamuta/">mankalu</a>. Já tomu vždycky říkal awale, ale prý je správně awele (jeden z alternativních názvů, v Africe je těch kmenů až moc).</p>
