---
title: Zápisek ze dne 22. března 2004
date: '2004-03-22 17:00:00 +0100'
date_gmt: '2004-03-22 16:00:00 +0100'
category: nezařazené
tags: []
comments: []
---
<p>Pondělí večer, nepíšu, že by se mi nějak extra chtělo, ale nějak nevím co bych dělal  a psaní je tak jediná činnost, která mě teďka napadá. Od čtvrtka jsem se docela ponořil  do psaní všech těch scriptů, stylů, kódů a funkcí při předělávání  <a href="http://mgvforum.wz.cz">fóra</a>, že teď  když to všechno docela funguje, tak nevím co dělat. Samozřejmě, není to ještě  finální verze, pořád se dá něco předělávat, přidávat, vylepšovat etc., ale nikdo  není dost konkrétní na to, abych věděl co dělat &amp; mně už nic nenapadá.. Jo, ještě  musím změnit hlášku chatu z &quot;nikdo není online&quot; na &quot;nikdo není  na chatu&quot;, snad na to nezapomenu..</p>
<p>Včera jsem udělal plakát MGVF, konečně docela dost výrazný na to, aby si ho někdo  mohl všimnout (snad si ho někdo všimne) &amp; dneska trávil celé přestávky  kopírováním (máme ve škole možnost zvětšit na formát A3, ale v zásobníku A3 papírů  není ani lístek, škoda), vylepováním &amp; sháněním povolení k vylepení na strategické  plochy (sloup před vchodem, bufet :-)).. Takže teď ve škole visí odhadem 15 plakátů..  Snad se mi to vrátí ve formě nových čtenářů, nebo pisatelů.. Každopádně už teď mi MGVF  udělalo docela dost radosti..</p>
<p>Už v neděli jsem nahodil novou verzi nového designu, přidal nějaké drobné funkce  a celkem to funguje. S vědomím dobře odvedené práce (se ještě uvidí, jestli bylo  oprávněné) jsem se rozhodl konečně vyjet někam na kole. Zima se na mě podepsala..  Do Karolinky, cca 16km mám průměrnou rychlost 35kmh tam &amp; 24kmh zpátky - byl  dost hustý vítr, tak byla cesta zpátky z kopečka delší než cesta tam.. Na kačáku  za Hrozenkovem je ještě spousta rozbředávajícího ledu a spousta kačen a někdo  vylomil jednu lavečku, naštěstí druhá zůstala - vypadalo to, že vítr vyvrátil skákací  můstek do vody, docela síla.. Cesta byla jinak docela v pohodě, akorát bylo pod mrakem  a poprchávalo, škoda, smažící sluníčko by určitě všechny těšilo, když bylo celý  týden tak pěkně..</p>
<p>Ráno jsem si vzal do školy Boba Marleyho, reggae můžu, &amp; teď SKAkám s  Polemicem.. V kombinaci  s pravidelným poslechem Radiohead docela pohoda.. Ve škole klídek, trojka z Deutschu  byla třetí nejlepší známka ve třídě + jednička ze ZSV (to jsem nečekal), taky  dost pohoda.. Po příchodu domů jsem sebou sekl na postel a tři hodiny spal, ani vrčení  &amp; skřípění modemu, kterého pokoušela mamka, mě nevzbudilo..</p>
<p>Terka po mě chce neustále převyprávění příběhu, který tu nedávno byl, připadá  jí moc dlouhý - nemá doma compa.. Ve zkratce je to příběh o chlápkovi, který  má problém. A dokáže si ten problém vyřešit. Nj, nedokážu si vyřešit vlastní problémy,  tak řeším problémy imaginárních postav.. Nepřipadá mi, že tohle psaní má ještě  nějaký smysl.. Tak to pro dnešek tady ukončím &amp; ještě chvilku si budu číst  Bukowského, ten je aspoň trochu optimista..</p>
<p>Všetko je už iné, všetko je dnies iné..</p>
<p>Mějte se krásně..</p>
