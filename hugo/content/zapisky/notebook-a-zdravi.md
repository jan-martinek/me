---
title: Notebook a zdraví
date: '2007-05-26 17:00:00 +0200'
date_gmt: '2007-05-26 15:00:00 +0200'
category: kolem
tags: []
comments: []
---
<p>S notebookem nedělám dlouho &ndash; před cca čtyřmi lety jsem získal první notebook, pentium120 a psal jsem na něm především ve škole, doma většinu činností obstarával desktop. Ale (víceméně přesně) před dvěma lety jsem si pořídil nový notebook a od té doby pracuji téměř jedině na tomto stroji.</p>
<p>Nicméně nejen díky své výšce jsem byl u notebooku hodně zkroucený &ndash; aby člověk zároveň psal na jeho klávesnici a koukal na displej pět centimetrů od ní, musí se řádsky adaptovat. A po dvou letech mi začala záda říkat, že tohle asi není ten správný způsob. Před dvěma lety jsem byl nadšený &ndash; nepálily mě oči, obraz byl ostrý, odezva rychlá, prostě krása, ale způsob sezení v tom vyloženě zanikl.</p>
<p>Proto bych všem, kteří si v poslední době zakoupili notebook jako hlavní počítač a sedí u něj denně, doporučil nějaké vylepšení, takové, aby displej počítače byl ve výšce očí &ndash; dřív, než vás začnou bolet záda.</p>
<div >
<img alt="amatérské řešení" src="/assets/migrated/old-images/stojan.jpg">
</div>
<p>Můžete použít zběsilé řešení pomocí náhodně v pokoji dostupné krabice (mé řešení na obrázku je ještě nedostatečné, krabice je příliš nízká, ale neměl jsem žádnou vyšší a zároveň ne o moc širší). Pak se dá použít zajímavé řešení pomocí různých běžně dostupných <a href="https://www.instructables.com/id/EB6Z5TZPSHEP287CWR/">kancelářských vychytávek</a> nebo třeba <a href="https://www.instructables.com/id/SFA1RME1A5EP286CS3/">novodurových trubek</a>.</p>
<div >
<a href="https://pocitace.sme.sk/clanok.asp?cl=2733472"><img alt="Dicota Porter 2.0" src="/assets/migrated/old-images/dicota.jpg"></a></p>
<p>Dicota Porter 2.0 (foto <a href="https://www.sme.sk/">SME</a>)
</div>
<p>Dostupná jsou i komerční řešení, u nás je dostupný stojan <a href="https://zbozi.seznam.cz/?q=dicota+porter&order=cheapest&minPrice=&maxPrice=">Dicota Porter 2.0</a> (<a href="https://pocitace.sme.sk/clanok.asp?cl=2733472">pěkná recenze od redakce slovenského SME</a>) nebo o něco dražší, ale s klávesnicí a přenosný <a href="https://zbozi.seznam.cz/?q=logitech+alto&order=cheapest&minPrice=&maxPrice=">Logitech Alto</a> (též s <a href="https://pocitace.sme.sk/c/3239321/Logitech-Alto-postavte-svoj-notebook-do-pozoru.html">pěknou recenzí od SME</a>, jen pozor na <a href="https://podnebi.jan-martinek.com/index.php?a=20070525">rozložení kláves</a>, prodávají se u nás dvě verze (ale nevím, jestli klávesy české verze nejsou jen přelepené)).</p>
<div >
<a href="https://pocitace.sme.sk/c/3239321/Logitech-Alto-postavte-svoj-notebook-do-pozoru.html"><img alt="Logitech Alto" src="/assets/migrated/old-images/alto.jpg"></a></p>
<p>Logitech Alto s usazeným notebookem</p>
</div>
<p>Přijde mi zajímavé, že tímto není český internet téměř vůbec poznamenán (alespoň já jsem se k těmto věcem, kromě krátké zmínky o Altu kdysi kdesi), přitom to nejspíš brzy začne být hodně aktuální zboží (když vidím, kolik lidí v ročníku má notebook...). Každopádně doporučuji buď zainvestovat čas do výroby, nebo finance do zakoupení pořádného stojanu se solidní výškou, než vyhazovat peníze za <a href="https://pocitace.sme.sk/clanok.asp?cl=2032379">něco podobného</a> (nejspíš by se to dalo nějak využít, ale rozhodně to nezlepší pohodlí vaší páteře) nebo si dál ničit záda.</p>
<p>Dneska to tu vypadá jako nějaký podplacený článek, ale nic mi nikdo nedal, jenom mě začala bolet záda. Situaci jsem už celkem solidně pořešil, jak, to se dozvíte nejspíš v mém příštím zápisku &ndash; pokud mě zkouškové definitivně nezahltí a neobjeví se tu nějaká úleťárna.</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">Rys ;)</span> | (neděle&nbsp;27.&nbsp;05.&nbsp;2007,&nbsp;00:27)</p>
<p>já chci úleťárnu...!!!!!!!!!!!!!! </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a> (neděle&nbsp;27.&nbsp;05.&nbsp;2007,&nbsp;05:40)</p>
<p>Bych nečekal, že někdo se stolním počítačem dočte tenhle spot do konce :) ale tak třeba to něčím proložím, jeden milý obrázek jsem tu tuším ještě nedal, tak ho tu šoupnu :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">tracy</span> | (pondělí&nbsp;28.&nbsp;05.&nbsp;2007,&nbsp;00:13)</p>
<p>Rád bych se zeptal, jak se ti píše na vysokozdvihové klávesnici. Já jsem si po roce používání notebooku natolik zvykl na nízký zdvih tlačítek, že už jsem nebyl schopen psát na té klasické bílé klávesnici... </p>
</div>
<div class="comment">
<p style="font-weight:bold"><span class="compredmet">..</span> | <span class="comname">endlife</span> |  <a href="mailto:jan.martinek@post.cz">mail</a>  <a href=""></a> (pondělí&nbsp;28.&nbsp;05.&nbsp;2007,&nbsp;08:50)</p>
<p>Nečekal jsem to, ale jde to a docela dobře. Ale není to úplně v pohodě, zrovna tahle je jedna z těch levnějších (ale není to taková ta lehoučká hrůza (<a href="https://www.czechcomputer.cz/product.jsp?artno=20250">https://www.czechcomputer.cz/product.jsp?artno=20250</a>), je vcelku solidní), takže má své chyby - docela mě bolí palce z mezerníku, ostatní prsty jsou taky unavenější, ale to spíš sklonem klávesnice. Ale musím říct, že tentokrát ten pocit z uvolněných zad zase přebíjí vše ostatní. <br>  <br> (Z hlediska rozložení kláves to taky není ideální, má krátký backspace, takže často se přepíšu, když potřebuju něco z oblasti okolo jako =, ˇ, ¨ atp. Zvlášť to = je při programování vcelku nepříjemné.) </p>
</div>
</div>
