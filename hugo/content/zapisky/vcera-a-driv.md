---
title: Včera a dřív
date: '2006-08-08 17:00:00 +0200'
date_gmt: '2006-08-08 15:00:00 +0200'
category: kolem
tags: []
comments: []
---
<p>Čas mi stéká dolů po oknech a chtělo by to zase nějaké ty kousky,
co se mi viklají v hlavě zafixovat desinfikovanými špendlíky na tuhle
nástěnku.. Už tak dávno a přitom před týdnem &ndash; na
<a href="https://www.lfs.cz">filmovce</a> bylo krásně.</p>
<p>Spousty filmů, které bych teď ani z hlavy nevyjmenoval, několik skvělých
koncertů, parádní atmosféra, vedro, stany, tam jsme byli. Abych něco vypích,
tak bych vypích film <a href="https://www.imdb.com/title/tt0445158/">13 jezer</a>
od Jamese Benninga.</p>
<p>135minutový film amerického profesora matematiky, silně precizní a působivý.
Obešel se bez herců, komentáře, míchaní zvuků i pohyblivé kamery. Třináct desetiminutových
záběrů a vlnící se jezera. 135 minut v křesle Slováckého divadla. Kdo nezkusil,
neuvěří, ale byla to fakt síla. Taková Panorama pro tvrďáky. Působivým zážitkem
bylo například sledování nehybných ostrůvků ve druhém záběru (pořád jsem jim
fandil, že přeplují), velmi pomalu se pohybující obrovská loď a velmi dlouhý
vlak mimo záběr. Síla. Doporučuju.</p>
<p>Na koncertech mě nadchli všichni hudebníci, takže: Glen Hansard &amp; Markéta
Irglová (mám podepsané cédéčko, při čekání na podpisy jsem se cítil jak puberťák &ndash;
a bylo to super), Huun-huur-tu (hrdelní zpěv z pohoří Tuva),
Joji Hirota+John Neptune+Kenny Endo (bubny + šakuhači), Sergent Pepére (francouzský cirkusový
šrumec), Son Caliente (stačí říct: Kuba).</p>
<p>Pár obrázků pro prodloužení načítací doby této stránky následuje..</p>
<div >
<a href="/assets/migrated/old-images/marketing.jpg"><img alt="marketing na Slovácku" src="/assets/migrated/old-images/marketing.jpg"></a>
<a href="/assets/migrated/old-images/polstar.jpg"><img alt="pohodlný polštář" src="/assets/migrated/old-images/polstar.jpg"></a>
<a href="/assets/migrated/old-images/sergent.jpg"><img alt="sergent pepére" src="/assets/migrated/old-images/sergent.jpg"></a>
<a href="/assets/migrated/old-images/atmosfera.jpg"><img alt="atmosféra" src="/assets/migrated/old-images/atmosfera.jpg"></a>
<a href="/assets/migrated/old-images/soncaliente.jpg"><img alt="son caliente" src="/assets/migrated/old-images/soncaliente.jpg"></a>
<a href="/assets/migrated/old-images/horror.jpg"><img alt="pouze pro silné povahy" src="/assets/migrated/old-images/horror.jpg"></a>
</div>
<p>A po filmovce domů. Po tomto víkendu můžu mluvit o příjemném pracovním týdnu,
ale v pátek bych ho tak ještě neoznačil. V pondělí aklimatizace, vyřízení mailů
a podobné drobné práce. V úterý očkování proti příušnicím &ndash; cca 6 hodin čekání,
během kterého jsem přečetl skoro celou Pěnu dní od Viana. Doporučuju, silný zážitek.</p>
<p>Středa a čtvrtek &ndash; čekání před temným čarodějem Iskamem, neboli Informačním
systémem kolejí a menz, než se zbrchá natolik, aby šlo vstoupit a zaregistrovat
koleje. Okořeněno tím, že jsem si spletl odkaz a tak se čekalo pak ještě zbytečně..</p>
<p>Pátek a sobota pracovní, sbíječka a lopata, miliony bakterií zemřou. V sobotu
okořeněno tím, že mě džigla do rtu fčela blbá a já chytl masivní reakci, že
mě v nemocnici nabodávali asi pěti injekcemi. Dostal jsem nějaké prášky po kterých
jsem následující dva dny strávil mezi sny a realitou. Doslova.</p>
<p>Dnes návrat do reality. Práce a déšť. To je dnešek. Déšť. A práce. Občas zábavná
práce, občas nesmyslná práce. Ona je už taková. Tak zas do toho. S chutí. <b>ERROR:
Proper smiley not available.</b></p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">Hela</span> | (středa&nbsp;9.&nbsp;08.&nbsp;2006,&nbsp;20:16)</p>
<p>Já nevím, proč se nechám vždycky překvapit novým vzhledem Podnebí :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">sya</span> | (středa&nbsp;9.&nbsp;08.&nbsp;2006,&nbsp;21:34)</p>
<p>díky endlife, že jsi sem nahodil po dlouhé době zase nějaké fotky. Jen tak dál:) </p>
</div>
</div>
