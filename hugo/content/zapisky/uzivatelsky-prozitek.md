---
title: Uživatelský proŽitek
date: '2008-02-09 17:00:00 +0100'
date_gmt: '2008-02-09 16:00:00 +0100'
category: kolem
tags: []
comments: []
---
<p>Tak mi došla trpělivost. Po třech letech abstinence a vytrvalého používání Gimpu, Inkscape a poslední dobou i Scribusu &ndash; ne z nějaké "víry v open-source", ale ze snahy nepoužívat kradený software (a přece nebudu kupovat něco tak drahého) &ndash; jsem nainstaloval Photoshop. A spustil jsem ho.</p>
<p>Ty jednoduše rozpoznatelné ikonky nástrojů. Ta menu po kliknutí pravým tlačítkem. GUI bez tlustých rámečků a rozměrů trojského koně. Práce s barvou. Jednoduché schovávání panelů. Jednoduché a přehledné nastavení nástrojů. Ty klávesové zkratky (kousek kreditu tu dostává i Mac). Ta práce s výběrem &ndash; vyberu, otočím, přenesu, hned. Ta práce s písmem. Ty štětce. Skvělá spolupráce s Exposé. Prostě Uživatelský proŽitek (uznávám, že <a href="http://www.interaction-design.org/encyclopedia/user_experience_or_ux.html">s tím X</a> to vypadá líp) (a uznávám, že jde jazykově o špatně provedený vtípek, ale vy byste zvýraznili "O", to nevýrazné písmeno?).</p>
<p>Myslím, že není cesty zpátky. Po očku jsem mrkl i po Illustratoru a InDesignu. Zvlášť v kontrastu se šíleným GUI X11 aplikací na Macu je pohled na tyto programy osvěžující, uspokojující. Jen nevím, jestli stihnu vydělat těch 35 tisíc (teď snad i víc &ndash; snad zase brzy někde bude nějaká slevová akce) dřív, než mi vyprší zkušební doba (a čistě právně bych ani na neaktivovaných kopiích vydělávat neměl, ale snad to jemně ospravedlní ta snaha je aktivovat). Každopádně to bude jedna z prvních větších investicí tohoto roku (jemný upgrade foťáku bude muset asi ještě chvíli počkat, šilhám už delší dobu po D80).</p>
<p>Po pár dnech okukování musím říct, že to asi nebude ani tak velká cena. Kdybych věděl, kolik jsem si mohl ušetřit bolení hlavy, už tu mohl dávno být. <a href="http://webface.cz/">Pavel Kout</a> mi, když mi radil co a jak s novým Macem, připomněl mou zásadu, které jsem se v tomto případě pořádně nedržel &ndash; vyplatí se koupit to nejlepší. Není pak totiž třeba dělat kompromisy, které člověka stojí nejvíc času, a tedy i peněz. (A ještě z toho pak bolí hlava, dodal bych.)</p>
<p>A ještě, abych nezůstal úplně zlý na mé oblíbené open-source programy. Určitě stojí za to vyzkoušet je. Všechny se dají použít k určitým účelům &ndash; řekl bych, že jde o dobré programy. Především v Inskcape jsem toho svého času dělal vcelku dost. Ale zvlášť kvůli nepříjemnému prostředí se spoustou malých chybiček a nelogičností se nehodí pro vytrvalou práci. Spousta lidí je ochotná používat například OpenOffice (které je však v některých ohledech možná o něco dál), takže pro ně může být třeba Gimp obdobně užitečný.</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">Alternativa k PS pro Mac</span> | <span class="comname">Pavel Kout</span> |  <a href="mailto:pavel.kout@webface.cz">mail</a>  <a href="http://www.webface.cz/">http://www.webface.cz/</a> (pondělí&nbsp;18.&nbsp;02.&nbsp;2008,&nbsp;17:52)</p>
<p>Nestačil by Pixelmator? Viz <a href="http://pixelmator.com">http://pixelmator.com</a> ~já ho koupil děckám, aby si nekomplikovala hlavu přímo Photoshopem, ale aby se zároveň naučila principy rastrových editorů. Ona je to více než zdařilá kopie Photoshope, ale za velmi sexy cenu. </p>
</div>
<div class="comment">
<p style="font-weight:bold"><span class="compredmet">pixelmator</span> | <span class="comname">endlife</span> | (&nbsp;19.&nbsp;02.&nbsp;2008,&nbsp;07:26)</p>
<p>Zkoušel jsem ho před pár týdny a několikrát jsem musel zapínat gimp, takže nakonec jsem ho těch pár dní používal jen na rychlé poladění fotek, protože Preview mi v 10.5.1 při úpravě fotky padalo (teď už je ok). <br>  <br> Dlouhodobě by mi asi vadila absence cmyku atp. - a rád bych si pořídil něco slušného vektorového i na sázení, takže s CS3 to vezmu hopem :) <br>  <br> Ale pixelmator je opravdu pěkný a rychlý prográmek. </p>
</div>
</div>
