---
title: Zápisek ze dne 23. listopadu 2003
date: '2003-11-23 17:00:00 +0100'
date_gmt: '2003-11-23 16:00:00 +0100'
category: nezařazené
tags: []
comments: []
---
<p>Dneska jsem byl v Carefouru (vím, že se tam někde píšou nějaké dvě r, ale nevím kde, tak sorry).  Ano, v Carefouru, v jednom ze supermarketů, které nemám rád. Lépe řečeno je docela nesnáším (nebo  aspoň takovéhle <strong>&quot;výlety&quot; do supermarketů</strong>).  Od ranních devíti do pěti do večera, celkem 8 hodin zabitých kvůli nákupu jedné věci - byly mi koupeny  kalhoty pod stromeček (které podle mého názoru stejně nepotřebuju; důvod proč je musím mít:  abych se daly vyprat - ale vždyť to jde už hodně dlouho - ale občas v neděli někam chodíš - a to třeba  kdy? - no třeba zítra. => <strong>musím si koupit nové kalhoty, abych mohl jet do supermarketu, kde si koupím  nové kalhoty</strong>). 8 hodin z větší části strávených v obrovské bodně plné cizích lidí, celý den v háji.</p>
<p>Už jak jsem se tohle dozvěděl, štvalo mě to. Navíc ještě dneska ráno na mě ségra řvala, ať vstávám,  tak jsem vynervil a všichni na mě byli naštvaní (nebudu používat silnější slova, ale sem by se zrovna hodily).  <strong>Asi jsem přecitlivělý,</strong> když mi po probuzení vadí řev nebo tak ytřeba ostré světlo do očí a podobně...  V nové Bazooce (<a href="http://www.bazooka.wz.cz">B#63</a>) je někde napsané něco na způsob: &quot;Pokud si teď  zasadíte depresi, můžete mít do Vánoc pěkné psycho&quot; - by mě zajímalo, kdy u nás sázeli. Depresi  mám já a psycho se nějak dělí. Podělaná neděle. Kalhoty jsme koupili zase v Kenvelu (přestože jsem měl  dostat kalhoty, abych mohl nosit košili dovnitř (což ani nechci) - a mé nové superdrahé kalhoty se  nosí ještě níž než ty co nosím teď). Pokud vám připadá divné, že tady v klidu píšu o kalhotech,  které dostanu na Vánoce - ségra to řekla všem v rodině, takže je to stejně úplně jedno.</p>
<p>A nejkrásnějši věc na celém dni. Chodím do filmového klubu, už hodně dlouho jsem se těšil  na dnešní promítání filmu Rychlý běžec - prvního eskymáckého filmu. Projekce začíná asi za půl hodiny  a já sedím doma (za pár minut mi ujede autobus) a nemůžu tam jít. A proč? Protože jsem už dneska  byl v Carefouru, tak co bych ještě víc chtěl? <strong>Prostě fantastické.</strong> Takže můžu strávit večer  nicneděláním před monitorem tohohle pitomého oddalovače (pokud nechápete poslední slovo, zkuste  se nad tím trochu zamyslet).</p>
<p>Pokud je výše sepsaný text chaotický, omlouvám se. Vůbec nemám chuť si to číst znovu a jsem docela  naštvaný. Pokud berete tento blogpost jako nesmyslné kecání ze zlosti, máte pravdu. Ale takhle už tenhle  web funguje. <strong>Mějte se jak chcete.</strong></p>
<p>btw: asi s psaním těchle blogpostů skončím. Stejně jsou to jen spousty nesmyslů.  Uvažuju o tom dost vážně, takže možná ahoj. Možná skončím na chvíli, možná napíšu zítra,  možná to zabalím. Ještě uvidím. Ale minimálně Podvědomí by mělo ještě přežít. Dneska jsem přihodil  dva kousky z posledního týdne...</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">Ryska</span> | (v&nbsp;neděli&nbsp;23.&nbsp;11.&nbsp;2003,&nbsp;v&nbsp;19:43)</p>
<p>Soucítím: právě sem při záchvatu zlosti málem zavraždila bratra papučí a zlikvidovala skříň..... Sem se rozhodla, že do kina nakonec pojedu a na učení kašlu.........samozřejmě mi rodinka neřekla, že jede dřív, protože jedou do Hypernovy, a tak si vesele odjeli beze mně aniž by je zajímalo, jestli do kina chci.... DOUFÁM, ŽE SE JIM FILM BUDE LÍBIT!!!!!! <br>  <br> btw:Nekonči..... <br>  <br> ...Mlha je hustá... </p>
</div>
<div class="comment">
<p style="font-weight:bold"><span class="compredmet">Máte pech</span> | <span class="comname">Zutt</span> | (25.&nbsp;11.&nbsp;2003,&nbsp;v&nbsp;14:55)</p>
<p>Když už jste u těch super hyper tržští vysvětlete mi proč má Vsetín 4+Jednotu a lidi stejně jezdí nakupovat do Valmezu a jinam. Nějak to nechápu. <br> Ps film byl úplně skvělý a tak vám radši nebudu kazit náladu ješťe víc snad se příště uvidíme u Indické svatby:))) <br> Pss Hlavu vzhůru vždycky může být ještě hůř. </p>
</div>
<div class="comment">
<p style="font-weight:bold"><span class="compredmet">Obchoďáky &amp; film &amp;td.</span> | <span class="comname">Endlife</span> |  <a href="mailto:jan.martinek@post.cz">mail</a> (25.&nbsp;11.&nbsp;2003,&nbsp;v&nbsp;18:43)</p>
<p>Na Vsetíně je spousta supermarketů, protože tu spousta společností cpe svoje supermarkety :). Např. Alberta a Hypernovu vlastní jedna společnost, která si tak může sama sobe konkurovat - v jednom obchodě sníží cenu jednoho výrobku, v druhém zase jiného a už má jednoho zákazníka dvakrát. Pěkné, že? <br> Proč jezdí nakupovat pryč? Protože tři ze čtyř jsou potraviny a v hypernově to zas není bůhvíco... takový masivní carefour, to je jiné kafe (ikdyž na mě asi moc silné)... <br>  <br> !!!!! Já se tak těšil :( příště to snad zvládnu... <br>  <br> Mlha je hustá. Skoro nevidím. Ani když dám hlavu vzhůru. </p>
</div>
</div>
