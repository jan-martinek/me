---
title: 10 let s e-mailem (a vlastně ještě...)
date: '2008-12-08 09:51:07 +0100'
date_gmt: '2008-12-08 07:51:07 +0100'
category: kolem
tags: []
comments:
  - id: 9313
    author: Jenda
    author_email: jan.perla.jr@gmail.com
    author_url: https://jenda.name
    date: '2008-12-09 01:57:33 +0100'
    date_gmt: '2008-12-08 23:57:33 +0100'
    content: Jo, tu titulní stránku si taky moc dobře pamatuju :)
---
<p>Před dvěma měsíci, někdy při Invexu, jsem si vzpomněl, že už to bude 10 let, co jsem poslal ze své adresy první e-mail. Vzpomínám si na Invex v osmadevadesátém, kdy dokonce freemail Post.cz měl několik vlastních počítačů v jedné z výstavních hal. O pár týdnů pozděj už jsem měl adresu, posílal své první "Ahoj, taky už mám e-mail." atp. První mail jsem poslal tátovi, bo tehdy ještě skoro nikdo jiný v mém okolí e-mail neměl. Donesl mi jej tehdy vytištěný na papíře - a tento víkend jsem ho konečně našel a hlavičku vyfotil - mobilem...</p>
<p><img src='/assets/migrated/wp-uploads/2008/12/obraz553.jpg' alt='obraz553.jpg' /></p>
<p>Je fascinující, co se za těch deset let změnilo. Ale pořád rád vzpomínám na černozelený layout titulní stránky Post.cz, jak jsem ho používal ve ztemnělé podzimní a zimní podkrovní počítačové učebně na gymplu, plné hučících Pentií 133MHz.</p>
<p><img src='/assets/migrated/wp-uploads/2008/12/post.png' alt='post.png' /> (zdroj: <a href="https://web.archive.org/web/19990116223720/https://www.post.cz/">archive.org</a>)</p>
<p>Až v tuto chvíli jsem si uvědomil, že osmého prosince mám taky jedno výročí. V roce 2002 jsem vytvořil Podnebí, tehdy ještě samostatné, ve Flashi a v ne úplně blogovité formě - příspěvky se z původních krátkých "aktualizací" protáhly až v létě 2003, též zásluhou nákupu mého prvního digitálního foťáku.</p>
<p>Tak, a zpět z nostalgie, další nabitý týden začíná.</p>
