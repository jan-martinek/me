---
title: Zápisek ze dne 23. ledna 2004
date: '2004-01-23 17:00:00 +0100'
date_gmt: '2004-01-23 16:00:00 +0100'
category: nezařazené
tags: []
comments: []
---
<div >  <a href="/assets/migrated/old-images/auto.jpg"><img alt="auto" src="/assets/migrated/old-images/auto.jpg"></a>  <a href="/assets/migrated/old-images/kominy.jpg"><img alt="komíny" src="/assets/migrated/old-images/kominy.jpg"></a>  <a href="/assets/migrated/old-images/obrazek.jpg"><img alt="obraz" src="/assets/migrated/old-images/obrazek.jpg"></a>  </div>
<p>Čtvrtek, pátek, piju čaj, co se stalo, prakticky nic, sněží a je zima, přijdu ze školy a od kamaráda  a ležím v bundě a čepici na posteli a poslouchám Milese Davise, dokud mi není takové vedro,  že to už nevydržím, naši nejsou doma, volají a jsou ve zlíně, běhají po kérfůru, zhasla mi  úsporná žárovka a hned se zase rozsvítila, asi bude chtít vyměnit. Přemýšlím a hledím do stropu,  na stropě mám dřevěné podbití, ale letokruhy nevnímám, Miles Davis neskutečně smutně hraje.  Doma, přijel jsem v sedm, všichni ostatní pryč, celý dům v temnotě a cédéčko hraje na vysokou hlasitost,  krásné. Ve výtvarce, v dnešní poslední hodině výtvarné výchovy ever, jsme dělali obrázky, viz fotky,  obrázky na hudbu, na Gerschwinovu Rapsodii v modrém, Gerschwina mám rád..</p>
<p>Konečně část kapesného, tak je harddisk v notebooku můj, jen můj a teď už nesmím utratit ani korunu,  pokud teda ještě nějakou dostanu. Ve škole nuda &amp; divná nálada vedoucí babičky žijící v PET láhvi  k eutanasii. Neptejte se na vysvětlení. Nekonečně divný sen dnešní noci o autobusu, kde jede mrož jako  řidič a podivná osoba s vizáží uklízečky předvádí jak tančil Elvis, už přesahuje meze rozumnosti,  přestože okolo cesty se rozkládající les plný jedlí se zdá být tím, čím je, a radioheadí  <span class="sed">&quot;I'm gonna go to sleep, let this wash all over me&quot;</span> nějak ztrácí  na významu.</p>
<p>Čtvrtek: škola, bazén, autobus, odpoledne, spát; každý zápis na podnebí je prakticky stejný, celkem  si divím, že to tu někdo čte, jednotná skladba článků, šílená forma, ve čtvrtek se celkem nic nedělo,  v bazéně nepustili vířivku, což hodně lidí rozladilo, zvlášť některé, že IQ. Autobus do stanice doma  málem ujel a byl po střechu napráskaný, což je celkem kontrast k dnešní skoroprázdné dopravní krabici,  kde jsem stál jak hybrid uprostřed prázdných sedadel.. Konečně jsem se dostal trochu k webu kolony,  který snad už bude brzy dostupný.. Vzhledem k uniformitě příspěvků se ptám: co by vás zajímalo? O čem  bych mohl něco napsat? Vím, že tu zase nebudou žádné komentáře, ale zkusit se může všechno..</p>
<p>Zavřete oči, odcházím.. mějte se krásně..</p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">syrta</span> |  <a href=""></a> (pátek&nbsp;14.&nbsp;10.&nbsp;2005,&nbsp;21:15)</p>
<p>nevim, jestli je otazka na nove posty stale aktualni,, ale mohl bys zkusit nejake novsi fotky, ..az bude cas:) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">Soooc</span> |  <a href="mailto:xsoc@post.cz">mail</a>  <a href="http://soc.borec.cz">http://soc.borec.cz</a> (sobota&nbsp;22.&nbsp;10.&nbsp;2005,&nbsp;00:12)</p>
<p>Nejak si honziku prestal pobihat se svou kouzelnou krabickou a je to celkem skoda :( </p>
</div>
</div>
