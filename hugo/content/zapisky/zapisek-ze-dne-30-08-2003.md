---
title: Zápisek ze dne 30. srpna 2003
date: '2003-08-30 17:00:00 +0200'
date_gmt: '2003-08-30 15:00:00 +0200'
category: nezařazené
tags: []
comments: []
---
<p>
<div >  <a href="/assets/migrated/old-images/molda.jpg"><img alt="molda" src="/assets/migrated/old-images/molda.jpg"></a>  </div>
<p>Heh, včera jsem psal, že všude vypadává elektřina, lidé jsou v chaosu etc. a jakmile jsem vupnul počítač, ohromil mě blesk a zahromoval hrom, domem se rozlila tma, mobil začal hledat ryby (a nenašel ani síť) a proud byl tentam. Heh. Terouši postupují logicky - půlka USA &gt; půlka GB &gt; Vsetín. Příště asi vyhodí elektrárnu v nějakém mraveništi :-).</p>
<p>Jeden kámoš mi řekl, že sám naprogramoval věc, která má desítky tisíc řádek... V této souvislosti mě napadlo spojení &quot;chodící rejstřík&quot;, které se mi tak zalíbilo, že ho sem musím napsat, i když to s ničím nesouvisí ;) (on sám se považuje spíše za &quot;chodící asociativní pole&quot;, což mi ale připadá jako příliš nesrozumitelné pro většinu normálních lidí ;)).</p>
<p>Přes pravidelné skoro denní minimálně dvacetiminutové bručení na didgeridoo, jsem v něm dnes objevil přítele. Je to hudbymilovný pavouk, jehož prvním kladem je už to, že ho pobyt v takto vibrujícím prostoru nezabije ani nerozloží na malé částečky. Doufám, že se mi někdy nepokusí proniknout do úst, protože potom, potom už bychom nebyli přátelé...</p>
<p>Koukněte na tento <a href="https://www.pooh.cz/a.asp?a=2006061&db=" target="_blank">článek na pooh.cz</a>, pokud máte rádi jakékoliv pluginy, opravdu doporučuju podepsat anketu. Když jsem se zapisoval, tak už tam bylo přes dvěstě tisíc lidí...</p>
<p>Málem bych se ani nezmínil o tom, co jsem dělal dneska a proč jsem tak vyčerpán (teď se tak dívám, že jsem dokonce ani nenapsal o tom, že jsem vyčerpán, ještě že jsem to už napravil :)) - totiž, brambory jsou ve sklepě a v kůlně a před kůlnou - dvacet pytlů bylo eskortováno naším velkým malotraktorem z pole, kde jsme je vybrali přímo ze země (čtenáři z velkých i menších měst povinně vzdychají úžasem). Ukrutně mě (a nejen mě) díky tomuto heroickému výkonu bolí v zádech, nohy, ruce, prostě úžasný pocit - zajímalo by mě, v kolik hodin dneska vytuhnu (až se budu dívat na Anděla a Velkou noční hudbu (btw: doporučuju))...</p>
<p>Poštou mi přišel osmý díl přípěhu &quot;Coming or going&quot;, zítra bude online! A můžu říct, že je vskutku kvalitní :-), máte se na co těšit...</p>
