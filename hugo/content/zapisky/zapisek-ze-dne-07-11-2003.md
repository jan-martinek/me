---
title: Zápisek ze dne 7. listopadu 2003
date: '2003-11-07 17:00:00 +0100'
date_gmt: '2003-11-07 16:00:00 +0100'
category: nezařazené
tags: []
comments: []
---
<p>Jen tak jdu po chodbě, v jedné ruce kelímek s čajem (mimochodem velmi dobrým čajem)  a v druhé CD přehrávač. Zastavím se, a chci položit čaj na skříňku. <strong>Problém</strong> je v tom,  že kelímek se nachází v levé ruce a skříňka je napravo. Koordinaci mých křečovitý pohybů  příliš neusnadňuje ani batoh na zádech....</p>
<p>Nakonec vše vyřešila sluchátka. Do kablíku ke sluchátkám se mi zamotala ruka, čímž pádem  discman letěl velice rychlým pohybem na zem, kde se (opravoval jsem ho a zapomněl jsem jaksi zpátky zašroubovat  nějakých pět šroubků) rozletěl na několikero kousků. V zoufalé snaze o zachycení letícího přehrávače  kašlu na kelímek s čajem. Právě ve chvíli, kdy dopadla modrá krabička na CD na kachličky školní  chodby, v levé ruce se mi převrátil kelímek s čajem. <strong>Všechen čaj z discmanu jsem pečlivě vylel  a přehrávač se sušil ještě dvě hodiny ;).</strong> Kupodivu se tato příhoda na discmanu nijak nepodepsala - stále funguje  tak v jednom z deseti případů :-)...</p>
<p>Včera v tanečních, kde jsme se učili jive a otočky v tangu a foxtrotu, jsem asi konečně pochopil  o čem vůbec to podivné poskakování je :-). Protože se nám podařilo udělat asi třikrát správně  otočku ve foxtrotu a bylo to fascinující :-). <strong>Uííáá (W. Saroyan), fakt síla.</strong></p>
<p>Jen tak mimochodem, ví tu někdo čím se liší kravata a motýlek? Nemyslím tím teď ten tvar,  to je dokonce <strong>i mně docela  jasné</strong>. Ale spíš důvod, proč jsou na koloně kravaty nepřípustné - to nechápu, hmmm.</p>
<p>Jednoznačně <strong>hláška dne</strong>, profesorka výtvarné výchovy k Martinovi U.: &quot;A co je tohle?  Prasátko ve skleničce? Andělíček? Aha.&quot;, po které dokonce i Saša (mistr klamavého umění :-))  před Martinem musel smeknout :-).</p>
<p>Měl jsem příležitost si zahrát na mobilu Siemens zahrát Prince of Persia. Konečně nějaká pořádná  <strong>nová</strong> hra :-).</p>
<p>Poslouchám Beatles | <i title="tady býval odkaz na soubor '8days.htm'">Eight days a week</i>.</p>
