---
title: Když se minu s rozjezdem
date: '2008-03-13 21:07:23 +0100'
date_gmt: '2008-03-13 20:07:23 +0100'
category: kolem
tags: []
comments: []
---
<p>Když se minu s rozjezdem, tj. nočním spojem v Brně, který jezdí co hodinu, tak jdu po zastávkách, dokud mě nedojede další. Dneska se mi podařilo při cestě ztratit na jedné obzvláště vypečené křižovatce trasu autobusu, pořádně jsem si užil přicházející tlakovou níži Johannu (nebo Kirsten? podle zpráv to vypadá, že je tu jednou jedna, pak zas druhá), zvlášť jsem si užil, když jsem pak po třetí ranní čekal asi pět minut na jedné zastávce a jinak prázdná čtyřproudová ulice byla dva metry do výšky plná létajících realitních časopisů, které vítr vybral ze zásobníků, a našel jsem si konečně cestu k poslednímu albu Cinematic Orchestra, Ma Fleur. </p>
<p>Všechno to do sebe zapadlo, došel jsem domů a tvrdě usnul, abych se za těch pět hodin pořádně vyspal do dalšího patřičně zběsile nabitého dne.</p>
<p>A někde ve Štýřicích (nebo Štýřici?) jsem našel skvělý módní obchod :)</p>
<p><img src='/assets/migrated/wp-uploads/2008/03/damskamoda.jpg' alt='damskamoda.jpg' /></p>
