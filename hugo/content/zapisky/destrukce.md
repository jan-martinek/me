---
title: Destrukce
date: '2008-08-27 10:38:06 +0200'
date_gmt: '2008-08-27 08:38:06 +0200'
category: kolem
tags: []
comments: []
---
<p><img src='/assets/migrated/wp-uploads/2008/08/dsc_9952.JPG' alt='dsc_9952.JPG' /></p>
<p>Vše okolo se mění, rozpadá, rozbíjí. Právě doma předěláváme ložnici rodičů, už se pomalu dostáváme ze stavu maximálního rozložení (už je namontovaný nový radiátor a omítnutá jedna stěna). Všude spousta prachu, nezvykle položených věcí, děr ve zdech a tak. Během týdne by to snad mělo být v pořádku &ndash; zbývá nová podlaha, omítka, nátěr stěn a stropu, nábytek, etc.</p>
<p><img src='/assets/migrated/wp-uploads/2008/08/dsc_9955.JPG' alt='dsc_9955.JPG' /></p>
<p>Rozhodl jsem se změnit privát, takže po roce opět stěhování. Tentokrát ještě větší množství věcí, ale tentokrát už to snad nebude tak zběsilé. Velké kusy nábytku (hlavně stůl a židli) jsem prodal Kirosovi, který se se mnou na aktuálním privátě vymění, takže není třeba tyto obludky stěhovat... Koncem minulého týdne jsem už skoro všechno pobalil, vzal domů na vyprání záclony, předložky od záchodu, přehoz na postel. Zbytek leží sbalený v krabicích a igelitkách v koutě mého pomalu bývalého pokoje.</p>
<p><img src='/assets/migrated/wp-uploads/2008/08/obraz440.jpg' alt='obraz440.jpg' /></p>
<p><img src='/assets/migrated/wp-uploads/2008/08/obraz439.jpg' alt='obraz439.jpg' /></p>
<p>Něco končí, něco začíná.</p>
<p>Za necelé dva týdny, až dostanem klíče od <a href="https://www.mapy.cz/#x=138160194@y=132846255@z=16@mm=ZP@sa=s@st=s@ssq=drobného%205%20brno@sss=1@ssp=120787877_126715777_150311845_149751681">nového bytu</a>, nastane nejspíš hon na nábytek, spotřebiče (nemáte navíc nějakou větší ledničku? v Brně? :)), internet (ADSL, přípojku máme, číslo ne) a další srandy. Něco už mám vyhlídnuté v Ikei (stejný <a href="https://www.ikea.com/cz/cs/catalog/products/80071164">stůl</a> s <a href="https://www.ikea.com/cz/cs/catalog/products/50105293">nožkama</a>, <a href="https://www.ikea.com/cz/cs/catalog/products/70104099">červenou knihovnu :)</a>, <a href="https://www.ikea.com/cz/cs/catalog/products/20131627">stoličky</a> do hypotetické jídelny), nicméně čekám až budu znát rozměry mého nového osobního prostoru. Co koumám, je židle &ndash; <a href="https://www.ikea.com/cz/cs/catalog/products/60118365">ALLAK</a> je fajn židle, ale možná zainvestuju do něčeho o stupínek ergonomičtějšího a prostorově úspornějšího (a nejspíš ne z Ikey). No, a chtělo by to sehnat nějakou práci, finance se začínají tenčit (resp. už dávno začaly a proces zdárně dokončily). (Skloňování Ikea podle vzoru <a href="https://cs.wiktionary.org/wiki/Šablona:Vzor_idea">idea</a> je mi svým přepisem proti srsti a neskloňovat taktéž, tak to píšu tak, jak to píšu.)</p>
