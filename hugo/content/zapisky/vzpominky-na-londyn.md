---
title: Vzpomínky na Londýn
date: '2007-11-27 17:00:00 +0100'
date_gmt: '2007-11-27 16:00:00 +0100'
category: kolem
tags: []
comments: []
---
<p>Budu trochu neaktuální... před pár měsíci na začátku srpna, jsme byli na třídenní návštěvě za sestrou v Londýně (sestra tam byla na celé prázdniny). A co se mě tam zaujalo asi nejvíc (kromě flapjacků, st. Pauls, tate modern, regent street, oxford street, všech možných bridžů, lidí a tak)?</p>
<p>Moc se mi líbily parky, hrozně moc lidí sedělo na skvělé trávě všude po městě. Seděli v trávě, na dekách, někteří si hráli s balónem, někteří s frisbee, někteří piknikovali, někteří se jenom tak flákali. Hrozně se mi líbilo, že se tak skvěle flákali uprostřed města a byli naprosto v pohodě. Taky bych si hned sedl někam do parku. Hyde Park, St. James Park, Greenwichský park. Ách jo, to chci domů.</p>
<p>Fascinovalo mě, že všude možně jsou popsané věci slovně. Od obligátního "mind the gap" v metru, na přechodu pro chodce "look to the left" až po "open by hand" na víčku od limonády.</p>
<p>Skělá byla nedělní procházka po nábřeží Temže. Neuvěřitelné množství zvláštních zážitků na malém prostoru. Nejúžasnější bylo trio neskutečně děsivých příšer, cca čtyřmetrových, které šly po nábřeží a vydávaly zvuky, ze kterých mrazilo v zádech.</p>
<p>Z Londýna jsem ještě pořád nadšený. Je fascinující, jak odlišně se žije jen dvě hodiny letadlem od Prahy.</p>
