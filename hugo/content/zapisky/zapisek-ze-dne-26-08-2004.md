---
title: Zápisek ze dne 26. srpna 2004
date: '2004-08-26 17:00:00 +0200'
date_gmt: '2004-08-26 15:00:00 +0200'
category: nezařazené
tags: []
comments: []
---
<p><em>Summer's almost gone,</em> zpívá Morisson, prázdniny pozvolna končí. Je mi to líto? Ani ne. Ve středu  jsem vstal v jedenáct hodin &amp; těžce se vyděsil, že spím tak dlouho (devět hodin.. úú) &amp; přitom bych  měl rychle makat. Usínal jsem někdy kolem druhé, už jsem nemohl vydržet vzhůru. Ještě jsem chytl spešl shocking  záležitost, když se můj milý originální skřet.. tedy skript začal chovat naprosto podivně. Podivné chování jsem nakonec  pochopil. Počítal měsíce od hodnoty posledního řádku v jednom souboru (kde bylo zadané datum nejstaršího příspěvku),  nicméně úpravou souboru na konci vznikl volný řádek &amp; tak se tato hodnota rovnala <strong>nule.</strong> A spočítat všechny měsíce  od roku 0 až do srpna 2004 byla pro skriptík <strong>mírně řečeno</strong> slušná prácička. S radostí jsem to doopravil, nahodil &amp;  vyčerpaně se odpojil..</p>
<p>A ráno jsem teda vstal až v jedenáct. Sestra v Ostravě, doma nikdo. Tak jsem do sebe hodil nějaký ten kousek snídaně,  půl hodiny drhl nohy od hustého válečného  pomalování od Luxolu (viva le kartáček), sedl k počítači, zapl editor (PSPad se mi líbí čím dál tím víc &amp;  navíc vůbec nepadá (přestože jsem si kvůli mým spešl požadavkům stáhl poslední betu)), upravil pár drobnůstek  &amp; byl zavolán na oběd.. Oběd u babičky, tradičně obrovitý, tentokrát jsem ani nedojedl polévku. Mám v sobě  velké prostory, ale babiččiny obědy jsou prostě příliš velké sousto :).</p>
<p>Po obědě jsem trochu dopiloval podnebí, tak by se hodilo shrnout nejpodstatnější změny</p>
<ul>
<li>přeprogramoval jsem komplet celý web, takže by mohl být mírně rychlejší &amp; zároveň je to kompletně validní  HTML 4.01 Strict <strong>(konečně)</strong></li>
<li>struktura webu se mírně změnila &amp; taky permalinky se změnily. Původní permalinky jsem samozřejmě  nechal jak jsou - je tam přesměrování na novou adresu</li>
<li>položka inteligence zmizela (bylo tam mrtvo).. pár citátů jsem přehodil k zobrazování mezi ostatní přísloví/citáty  zobrazované náhodně na stránce.. takže teď je jich tam asi 36</li>
<li>jak tak koukám, tak s novým enginem přišel i konec wikihovských dvoj-komentářů :) <strong>jupíí :)</strong></li>
</ul>
<p>Mno, určitě je ještě pár věcí, na které si teď zrovna nevzpomenu.. Kdyby někde něco bylo divné, budu rád, když to  napíšete.. po obědě jsem si ještě chvíli hrál s parserem na validizaci komentářů.. jelikož jsem několikrát změnil  strukturu komentáře, psaní regulárního výrazu odpadlo, ikdyž by pak výsledný skript měl nejspíš dva řádky (ale  ten výraz bych psal týden), takže jsem sepsal jednoduchý postupný vysosávač primárních údajů s konečným přestrukturováním  do validního formátu.. Uff, strávil jsem tím odpoledne &amp; pak mi to napoprvé ještě nevzalo všechny soubory..  Napodruhé už to bylo okay, neopravených souborů bylo celkem šest - nebral jsem v úvahu jednu úpravu provedenou  předevčírem večer ;). Mno, technických detailů by stačilo, <strong>že..</strong></p>
<p>Kolem páté přijeli rodičové &amp; sestra z ostravy &amp; nic nedovezli (:)). Odvezli mě na chatu, kde jsem projednou  měl i přespat. Nalakoval jsem znovu balkón a večer jsme opékali klobásu &amp; byla výtečná. Yummy. Slunko zapadalo  a házelo neskutečně krásné červené světlo na lesy pod náma, nad kopci plachtili ptáci.. Doma (v chatě) jsem přečetl  katalog eurotelu &amp; šel spát.. přece jen mi ta noc na chatě bodla..</p>
<p>Vstávali jsme v půl deváté &amp; hned po snídani se vydali ořezat lísku před chatou. Stínila nám ve výhledu &amp;  sousedům pod náma stála ve slunci. Lísku jsme pořezali &amp; větve rozřezali, drobné jsem odtáhl po cestě na ohniště,  větší jsme naskládali do sklepa. Pokusili jsme se udělat řetěz - při posílání polen do sklepa -, ale sestra &amp;  mamka princip řetězu nechtěly akceptovat ;). Ale nakonec se nám to tam podařilo nacpat. Ale co to je, líska.  Tak jsme pořezali ještě staré fošny z balkónu.. Konečně nějaká slušná činnost.. A dopoledne pryč..</p>
<p>Na odpoledne přijela na návštěvu babička, tak jsme pokecali, listovali v letácích ze supermarketů (oblíbená  činnost).. Kolem šesté jela babička domů &amp; jelikož začalo slušně pršet, přidal jsem se. Doma jsem si naplánoval  bleskové prohlídnutí dějů na webu následované rychlou sprchou &amp; pak nějaká ta práce.. Přijel jsem,  popovídal s babičkou (druhou babičkou), sedl k počítači &amp;.. zatvrdl na <strong>tři hodiny na židli :(</strong></p>
<p>Nejdřív jsem chytl  úkol na jeden web, pak se mi přestalo dařit s druhým. - Požádal jsem si o údaje o serveru, abych věděl, na čem mám  stavět (jestli dělat php stránky, nebo si udělat generátor obyčejných *.htmlek). Dostal jsem akorát info o doméně,  registrovaný hosting veškerý žádný. Tak jsem nahodil pipni, regnul FREE sazbu (prozatím) a šel přehodit DNS.  Nejdřív jsem nevěděl, kde je to vůbec registrované, což jsem našel, ale pak to po mě chtělo několikero dalších  údajů.. Tak jsem vyprudil Miru, ať mi pošle další údaje &amp; operace zahlásila &bdquo;Hotovo, OK&ldquo;,  nicméně adresy se nezměnily.. Až na fóru mi řekli, že se to provede během dvou hodin.. Moc této oblasti nerozumím,  trakže mě to dost otrávilo..</p>
<p>Po třech hodinkách jsem unaveně vstal od mašiny, dal si teplou sprchu (mmm), šel prohledat kuchyň, jestli  tam opravdu nic k jídlu není. Našel jsem nějaké müsli (vetšinu müsli nemusím, ale tohle mi celkem chutná - něco  s jabkem a ořechy, dobré je taky s banánem a ořechy, značku z hlavy neřeknu), uvařil jsem si <strong>neskafe..</strong>  Pohoda.. V půl dvanácté jsem si ještě zašel na přátele. Po dlouhé době poprvé u televize :). A pak?  Pak už zase jenom goldfrapp, doors.. A taky desirelles (hmm, smutné jméno) a voyage, voyage.. Další z písniček,  které jsem míval hodně rád v rádiu.. Upravil jsem ročníky na <a href="https://mgvforum.wz.cz">MGVF</a>,  takže jsem oficiálně Septimán.. <strong>fuj, divný pocit ;).</strong> Jaruš nadává, že je stará &amp; mě to přijde směšné. Ale teď  mi to taky přišlo divné :). Njn, život je krutý :).</p>
<p>A furt píšu jenom o počítačích, což vás určitě opravdu nezajímá. A já to úplně chápu.. Ale nějak se toho o moc  víc kolem neděje.. Už se těším do školy, zbývá týden.. <strong>Mějte se krásně..</strong></p>
<div class="import-komentaru">
<p><strong>Import komentářů ze starší verze webu</strong></p>
<div class="comment">
<p style="font-weight:bold"><span class="compredmet">..</span> | <span class="comname">juneau</span> |  <a href="https://reality-show.net">https://reality-show.net</a> (pátek&nbsp;27.&nbsp;08.&nbsp;2004,&nbsp;02:17)</p>
<p>ted, co se cele dny motam v red.systemu, bych taky nepsal o nicem jinem. a ono to tak beztak dopadne :) </p>
</div>
<div class="comment">
<p style="font-weight:bold"><span class="compredmet">..</span> | <span class="comname">pif</span> |  <a href="https://www.pifik.com">https://www.pifik.com</a> (sobota&nbsp;28.&nbsp;08.&nbsp;2004,&nbsp;08:38)</p>
<p>klidne pis :)) minimalne ja si to prectu </p>
</div>
</div>
