---
title: Voní
date: '2008-05-16 22:19:46 +0200'
date_gmt: '2008-05-16 20:19:46 +0200'
category: kolem
tags: []
comments: []
---
<p><img src='/assets/migrated/wp-uploads/2008/05/obraz308.jpg' alt='obraz308.jpg' /></p>
<p>Za chvilku jdu vyzkoušet, jak to vypadá, když spím - už si skoro nepamatuju, jaké to je :) Dnešní "dvojden" jsem strávil částečně nad Halasem, který jsem dokončil ve tři ráno, pak jsem jel domů k zubařovi (4:13 noční linka, půlhodina čekání, 5.03 první vlak, hodina a půl čekání, 8.00 druhý vlak, dvacet minut čekání, 9.20 autobus, hrozně roztahané), ten mi nasadil zpátky jednu korunku a přidal dvě nové (už si začínám připadat pomalu jako terminátor), pak jsem valil zpátky do Brna, bo zítra s kolegou budeme zaset natáčet něco snad zajímavého... </p>
<p>Po cestě jsem četl Balzacovy Ztracené iluze a začaly mě hodně bavit (čtu je primárně kvůli seminárce do dějin žurnalistiky). Stejně jako Modesta Mignonová je to takové romantické, tak mě to baví ;) Jsem holt na ty slaďáky, no ;D</p>
<p>Na Vsetíně jsem potkal sestru na posledním zvonění, tak jsme chvilku pokecali a dali si zmrzlinu. Taky příjemné, po delší době jsem viděl sestru bez učebnic :)</p>
<p>A tak celkově... mám dobrý pocit. Z hotové práce, z toho jak je venku krásně, jak všechno voní.</p>
