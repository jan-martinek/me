---
title: Zápisek ze dne 13. března 2004
date: '2004-03-13 17:00:00 +0100'
date_gmt: '2004-03-13 16:00:00 +0100'
category: nezařazené
tags: []
comments: []
---
<p>Nevyléčitelná sobota, VW, Volks Wagen, Vyrábím Weby. Dost dlouho přemýšlím o tom, jak se mají lidé, kteří  si píší svůj blog anonymně.. Je to asi o dost jiná věc, než psát to s tím, že si o mě čtou všichni kolem  dokonce včetně pár profesorů na gymplu.. podnebí vzniklo za účelem zviditelnění se a až potom nějak přerostlo  do blogu.. ale nehodlám s podnebím skončit, nějak mi přiroslo k srdci.. (kdbych chtěl být trochu cynický..  připadám si jako chodící hromádka asociací a neustále o tom píšu, tohle je už špatné)..</p>
<p>Vyrobil jsem jednu firemní prezentaci, tak mě docela zajímá co mi na to zadavatel řekne.. Pokoušel jsem  se o pěkný css design, ale logo firmy je dost hrozné a nepřišel jsem na žádný rozumný motiv, který by se  graficky hodil k tématu papírnictví.. </p>
<p>Tak to teď vypadá jak to vypadá a mně připadá, že tomu těžce něco chybí, ale nevím co.. Kamarád to zhodnotil  jako nadprůměr, což tak nějak odpovídá. CSS validátor to zhodnotil stejně jako HTML validátor bez jediného  warningu, což mě ve strict dokumentu potěšilo.. Ale přece jen je to třístránková prezentace.. Tak snad  uspěju.. Hm, před chvilkou jsem dopsal kritiku na ořech, kde jsem sepsul mimo jiné to, že se tam občas dost  opakují.. A já se tady teď motám jak pes za ocasem (například Kosmas nesnášel spisy co se otáčejí kolem jednoho  místa, teda minimálně podle vyprávění naší prof. češtiny, nevím nakolik bylo autentické..)..</p>
<p>Rodiče odjeli do Zlína na nákupy, tak jsem strávil půlku dne sám doma, což málem odnesly okna &amp; repráky,  kombinace radiohead, pink floydů, cranberries, nine inch nails a zuzany navarové dráždila mé sluchové ústrojí  &amp; dlážila mou cestu k hluchotě.. všichni mladí ohluchnou.. přivezli ze Zlína dost věcí, ale nekoupili  kečup.. mezitím jsem poobědval, pak mě babička zavolala na oběd a po příjezdu rodičů měl čekaly ještě párky..  docela se těším na ježdění na kole, má být jedenáct stupňů, tak bych si mohl najet druhých letošních 30km..</p>
<p>Druhému webu jsem dodělával některé funkce, protože to už není statická prezentace, ale pořádný aktivní web,  který je ale pořád tajný, ale už snad brzy by to mohlo být spuštěné oficiálně.. ještě uvidím.. a nakonec jsem to  ani nenahodil na server.. jsem lemra..</p>
<p>Celý večer trávím na icq v docela dost šílených diskuzích.. na webu se nic neděje, až na komentáře na podnebí..  věru neobvyklá věc.. A taky se tak dívám, že juneau si udělal layout podný chystanému na podnebí.. telepatie..  a jinak se nic neděje.. a nic ze mě nemůže vyhnat zoufalství.. goodbye blue sky..  Tak, teď se odpojím, dodělám jakousi věc, kterou jsem načal před připojením &amp; vypadá jako solidně schizoidní  počítačová mandala, půjdu dolů pověsit vyprané prádlo a snažit se usnout.. Ne, než stihnu cokoli dodělat, tak  budu vyhozen od téhle šedé mašiny na rozlifrování mozku protlačením přes neuvěřitelně malá očka téhle world wide  sítě.. <strong>mějte se krásně..</strong></p>
