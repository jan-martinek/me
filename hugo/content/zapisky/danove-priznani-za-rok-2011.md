---
title: Daňové přiznání za rok 2010
date: '2011-03-25 15:06:02 +0100'
date_gmt: '2011-03-25 14:06:02 +0100'
category: kolem,  cokoliv
tags: []
comments: []
---
<p>Krátká reportáž z vyplňování letošních daňových formulářů (bez větších změn v dobrodružnosti tohoto podniku oproti letem přechozím).</p>
<p>Přiznání k dani z příjmů fyzických osob (neboli DAP, což je zkratka, jejíž význam jsem se dodnes nedonutil dohledat) jsem letos prolétl statečně a rychle, akorát některé položky vizuálně zařazené pod nadpisem "Tab. č. 1 Údaje o manželce (manželovi)" odolávaly delší dobu mé pozornosti.</p>
<p>Formulář pro ČSSZ obsahuje variabilní symbol, který se dá odvodit z mého rodného čísla (které je vepsané o políčko nahoru) a potřebuji ho jednou za rok. A za ten rok ho vždycky někde založím, takže je nutné se na něj přeptat paní na úřadě. Novinka je, že formulář není barevný, ale pro změnu nefunguje (alespoň v MS Excel 2011) uzamčené políčko, kam si formulář automaticky kopíruje rodné číslo. Tak jsem ho vytiskl v PDF, otevřel v Adobe Illustratoru a číslo vepsal, ať tam nejsou hlouposti (svítila tam nula).</p>
<p>Kvůli formuláři VZP jsem si stáhl a nainstaloval pětisetmegový Adobe Reader (doufám, že mi to pomůže aspoň při Sčítání) a formulář má úplně novou podobu. Pro změnu se z modrého formuláře stal formulář ostře červený (že by se ČSSZ s pojišťovnami dohodlo na odkupu tonerů na formuláře?). V políčkách je použit úžasný horizontálně natažený font jako z T602. Ve formuláři též oceňuji vtipné popisky jako např. "duvod2_4" u políček (přičemž pokyny se nacházejí v úplně jiném dokumentu).</p>
<p>Prostor pro zlepšení tady tedy je. Haha.</p>
