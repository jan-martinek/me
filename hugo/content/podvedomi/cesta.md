---
title: Cesta
date: '2014-04-25 20:39:02 +0200'
date_gmt: '2014-04-25 19:39:02 +0200'
category: kolem,  podvědomí
tags: []
comments: []
---
<p>potěšíš se vlastní správností<br />
tvá empatie, tvé porozumění, tvá sounáležitost<br />
tvé chápání souvislostí a téhle komplexity<br />
sám říkáš: nemedailové disciplíny</p>
<p>navíc vidíš i ty svoje mezery<br />
a omezenost a prostor pro zlepšení<br />
a dáváš prostor k diskusi<br />
retweetneš text názorového odpůrce<br />
on ví, že nelže<br />
a ty to víš taky</p>
<p>nejde o pravdu<br />
jde o něco hlubšího</p>
<p>skutečnost není jednoduchá<br />
nemá protínající se osy a nemá konce<br />
ani na jednom konci</p>
<p>ty víš a ty to říkáš a opakuješ a věříš<br />
zprávy světové banky střídají fotky spadaného listí<br />
zastavit se a stát<br />
rozhlédnout se kolem<br />
není to lehké, ale snad časem<br />
to i tě poznají<br />
to i tě pochopí<br />
to i tě prohlédnou</p>
<p>ne všichni, to nikdy<br />
ale musíš se moc snažit<br />
jde o hodně<br />
tak určitě</p>
<p>nechceš dokázat omyl, ale jeho příčinu<br />
připadáš si srozumitelný a formálně střídmý<br />
přitom máš abstrakci vzpříčenou v krku</p>
<p>zkontroluješ lajky a k bradě přitáhneš bundu<br />
ve vlaku je zima<br />
cesta je ještě dlouhá<br />
vlastně je to ten cíl<br />
vlastně cesta může být i hodnota<br />
říkáš si, zasměješ se — sám pro sebe</p>
<p>nasdílíš další článek<br />
s pečlivě napjatým popiskem<br />
cesta může být hodnota</p>
