---
title: budování
date: '2014-05-28 22:55:55 +0200'
date_gmt: '2014-05-28 21:55:55 +0200'
category: podvědomí
tags: []
comments: []
---
<p>v televizi je umělec dá se to najít na internetu<br />
je to asi nějaká švédská reality show<br />
sedí v krabici o něco větší než on sám<br />
okolo něj jsou kamery jemné světlo kelímek tlačítko<br />
občas si přesedne trochu jinak než dřív</p>
<p>zmáčkne tlačítko a napustí si vodu do kelímku<br />
napije se polkne vodu a slyšíš jak vydechne<br />
nechci vědět jak močí ale zjevně nic nejí<br />
tak ho asi nic jiného netrápí<br />
jinak jen tak sedí občas trochu jinak než dřív</p>
<p>třetí den začne sám pro sebe povídat komentovat<br />
všechno to slyšíš a vidíš jako bys tam byl s ním<br />
on je tam jen se svými kamerami světly kelímkem a tlačítkem<br />
slyší sám sebe a možná vlastně ani sebe ne<br />
občas si sedne trochu jinak než dřív</p>
<p>jeho věty dávají smysl dávají<br />
dohromady něco co by stálo za to sepsat<br />
ale ty nic nesepisuješ jen se díváš<br />
jak tam sedí občas trochu jinak než dřív<br />
a soustředěně se dívá na to své tlačítko nebo něco říká</p>
<p>devátý den odebírá kelímek a staví ho dnem nahoru<br />
sedí tak trochu jako by ležel<br />
všechno to musí být už dost nepohodlné<br />
zmáčkne tlačítko drží ho plní svou krabici vodou<br />
jako v tom videoklipu s thomem yorkem nezadržuje dech</p>
<p>během zkoušek měli problém<br />
kamery se jim mlžily když umělec dýchal v té své krabici<br />
technicky to nějak vyřešili dost dobře to vyřešili<br />
na konci sedí zase trochu jinak než dřív<br />
úplně jinak než kdy dřív</p>
