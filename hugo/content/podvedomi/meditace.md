---
title: Meditace
date: '2004-06-01 17:00:00 +0200'
date_gmt: '2004-06-01 15:00:00 +0200'
category: podvědomí
tags: []
comments: []
---
<p>Ano; soustředím se &amp; zítra už<br>
bude všechno jinak; dokážu<br>
co budu chtít dokázat; &amp; pohřbím<br>
posledních pět měsíců; pět<br>
měsíců neúspěšného psaní; něčeho<br>
co jsem možná ani nechtěl psát;<br>
nebo aspoň jsem nechtěl, abys to<br>
musela číst (ikdyž možná podvědomě<br>
jsem ten největší hnusák); nebo<br>
aspoň jsem nechtěl, aby sis to vylo-<br>
žila nějak špatně; nedokážu asi<br>
říct to co chci; abys neměla pochyby<br>
dneska to bylo o fous (ah, nemám<br>
rád toto slovní spojení); zítra to<br>
snad bude jinak; píšu meditativní<br>
básně &amp; při psaní piju čaj; jahodový<br>
s mlékem; rooibos; meditativní proto,<br>
že můžeš meditovat jak dlouho chceš<br>
&amp; stejně se stíny nakonec vrátí;<br>
ne, prosím; neustále čekám na příle-<br>
žitosti; mohl bych je začít vytvářet;<br>
na to nejsem (vymlouvám se sám sobě);<br>
ne; zítra bude jinak; prosím sám sebe</p>
