---
layout: post
title: 10 tipů pro oslovení ženy prostřednictvím obsahu
date: '2014-05-04 13:02:35 +0200'
date_gmt: '2014-05-04 12:02:35 +0200'
category: kolem
tags:
- bullshit
- content strategy
- content
- obsahová strategie
- obsah
- copywriting
- seo
comments: []
---
<p style="text-align: center; font-style: italic">aneb</p>
<h4 style="text-align: center; margin: 1em 0">Jak oslovit ženu v různých situacích.<br>Díl sedmý a poslední.</h4>
<p><strong>Pokud ženu oslovíte publikací obsahu, výhodně přenášíte iniciativu na druhou stranu. Takový postup má oproti oslovení „napřímo“ svá <strong>rizika</strong>, která však můžete <strong>minimalizovat</strong> uplatněním následujících <strong>tipů a triků</strong>!</strong></p>
<ol>
<li>Zaměřte své texty na správnou <strong>cílovou skupinu, jejíž součástí je vámi vytoužená žena</strong>. Není například vhodné cílit články na muže či děti.</li>
<li><strong>Projevte svou sebejistotu.</strong> Vyvarujte se emocionálním tématům a pište především o tom, v čem máte jasno. Obecně je dobré psát spíše o věcech než o lidech, protože vztahy k věcem jsou méně komplikované.</li>
<figure><img src="%base_url%/assets/wp-uploads/2014/05/copywriting-2.jpg"></figure>
<p style="text-align: center; font-style: italic; margin-top: -20px; font-size: 80%"><a href="http://www.copyshoppy.com/en/images/public_profile/copywriting%20(2).jpg">zdroj obrázku</a></p>
<li>Buďte konzistentní v délce a žánru textu. Vyberte si délku a žánr a těch se držte. Nejsme už ve století páry, abychom očekávali vztah na celý život, ale i ve střednědobém výhledu je výhodou <strong>předvídatelnost vašeho chování</strong>, tak to projevte ve svých textech.</li>
<li>Formulujte své texty jako kdybyste se hlásili na pracovní pozici — formujte své vlastní já dle jejích předpokládaných očekávání a počítejte s tím, že ve vztahu s tím budete pokračovat. Vždy, když nevíte, kudy dál, představte si následující situaci: potřebujete peníze a nechcete, aby vás zaměstnavatel zbytečně vyhodil kvůli nějaké vaší vlastnosti. <strong>Volte vždy tu variantu, která nejlépe odpovídá pravděpodobnosti na úspěch ve vámi sledovaném cíli.</strong></li>
<figure><img src="%base_url%/assets/wp-uploads/2014/05/ContentisKing.png" alt="ContentisKing"></figure>
<p style="text-align: center; font-style: italic; margin-top: -20px; font-size: 80%"><a href="http://cdn2.business2community.com/wp-content/uploads/2014/02/ContentisKing.png">zdroj obrázku</a></p>
<li>Nenaznačujte, <strong>buďte konkrétní</strong>. Je snadné psát v jinotajích, ale je lepší psát věcně. Jakkoli se chcete stylizovat dle vnímané poptávky (viz předchozí bod), dělejte to prostřednictvím věcných tvrzení. Každý text výstižně, jedinečně a <strong>krátce</strong> pojmenujte. Nepište vícedílné „seriály“: iterujte nad různými texty a zlepšujte drobné detaily (ale přitom nezapomeňte na délkovou a žánrovou konzistenci!).</li>
<li>Texty <strong>šiřte</strong> prostřednictvím sociálních sítí a dalších vhodných kanálů, například lepením QR kódů v okolí jejího bydliště, tapetováním chatroomů a diskusních fór anebo zakoupením reklamy na Facebooku či v lokální rozhlasové stanici.</li>
<figure><img src="%base_url%/assets/wp-uploads/2014/05/ContentStrategy.jpg"></figure>
<p style="text-align: center; font-style: italic; margin-top: -20px; font-size: 80%"><a href="http://tech.co/wp-content/uploads/2013/03/ContentStrategy.jpg">zdroj obrázku</a></p>
<li>Pište o ní, ne o sobě. Nejlépe <strong>předvedete sami sebe bez rizika</strong> upozornění na vlastní osobnostní chyby tím, že budete psát o ní, nikoli o sobě. Když je tak krásná, přece nemůže být tak obtížné to formulovat do několika pěkných sladkých větiček, <strong>že ano?!</strong></li>
<li>Buďte adresní. To souvisí s předchozím bodem: pište tak, aby se ve vašem textu poznala, <strong>popř. aby ji na indicie upozornili její přátelé</strong>.</li>
<li><strong>Nezapomeňte na konkrétní CTA</strong> (Call To Action, tj. vybídnutí k jednání) se snadno proveditelnou procedurou. Pokud ji zanecháte po dočtení článku na vašem blogu bez srozumitelné a konkrétní cesty, jak vás kontaktovat, nikdy se to nestane.</li>
<figure><img src="%base_url%/assets/wp-uploads/2014/05/5-Things-You-Need-to-Know-about-Content-Strategy-Chart-1-388x392.jpg"></figure>
<p style="text-align: center; font-style: italic; margin-top: -20px; font-size: 80%"><a href="http://cdn.business2community.com/wp-content/uploads/2011/04/5-Things-You-Need-to-Know-about-Content-Strategy-Chart-1-388x392.jpg">zdroj obrázku</a></p>
<li>Sbírejte a <strong>analyzujte data a učte se z nich</strong>. Prostřednictím phishingu, browser fingerprintingu anebo korelační statistickou analýzou identifikujte její IP adresu a sledujte její chování (včetně monitoringu sociálních sítí a kontrol obsahu k jejímu bytu přilehlých popelnic). Dle toho strategicky stanovujte další kroky a vaši obsahovou strategii.</li>
</ol>
<p>A jeden tip navíc: <strong>Nenechte se unést emocemi!</strong> Zůstaňte racionální a s nadhledem pozorujte svou vlastní situaci. Jen tak dovedete <strong>jednat ve svůj prospěch</strong>!</p>
<hr>
<p style="text-align: center"><strong>Všechny díly:</strong><br><a href="http://podnebi.jan-martinek.com/jak-oslovit-zenu-v-ruznych-situacich-pripadove-studie-dil-prvni-u-kadernice/">Díl první: U kadeřnice.</a><br><a href="http://podnebi.jan-martinek.com/jak-oslovit-zenu-v-ruznych-situacich-pripadove-studie-dil-druhy-na-twitteru/">Díl druhý: Na Twitteru.</a><br><a href="http://podnebi.jan-martinek.com/jak-oslovit-zenu-v-ruznych-situacich-pripadove-studie-dil-treti-na-louce">Díl třetí: Na louce.</a><br><a href="http://podnebi.jan-martinek.com/jak-oslovit-zenu-v-ruznych-situacich-pripadove-studie-dil-ctvrty-ve-vytahu/">Díl čtvrtý: Ve výtahu.</a><br><a href="http://podnebi.jan-martinek.com/jak-oslovit-zenu-v-ruznych-situacich-pripadove-studie-dil-paty-v-divadle/">Díl pátý: V divadle.</a><br><a href="http://podnebi.jan-martinek.com/jak-oslovit-zenu-v-ruznych-situacich-pripadove-studie-dil-sesty-vlastni-blbosti/">Díl šestý: Vlastní blbostí.</a><br />
<a href="http://podnebi.jan-martinek.com/10-tipu-pro-osloveni-zeny-prostrednictvim-obsahu/">Díl sedmý: Prostřednictvím obsahu.</a></p>
<hr>
<p style="text-align: center"> Klaplo to? Napište mi na twitteru <a href="http://twitter.com/endlife_cs">@endlife_cs</a>.</p>
