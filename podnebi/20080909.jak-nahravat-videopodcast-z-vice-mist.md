---
layout: post
title: Jak nahrávat videopodcast z více míst?
date: '2008-09-09 13:29:36 +0200'
date_gmt: '2008-09-09 11:29:36 +0200'
category: cokoliv
tags: []
comments: []
---
<p>V rámci projektu <a href="http://fsspodcast.cz">FSSpodcast</a> uvažujeme vzhledem k zahraniční stáži mého kolegy o nahrávání videopodcastu ze dvou různých míst. Nic podobného jsem zatím neviděl (ale já toho ještě neviděl, že), takže možná to bude pěkný experiment v tom, co se dá zvládnout s běžně dostupnou technikou. Máte s něčím podobným někdo zkušenosti?</p>
<p>Na jedné straně nahrávání bude Windows notebook s webkamerou (nejspíš Fujitsu-Siemens) a mikrofonem, na druhé straně Mac iBook s mikrofonem a videem nahrávaným přes foťák.</p>
<p>Zatím jsem došel k tomu, že nejoptimálnější bude vést jednoduchý audiohovor přes sluchátka (nejspíš Skype, ale budu muset prozkoumat alternativy), na straně Win počítače nahrávat zvuk pomocí softu webkamery (popřípadě nějakého lepšího, zatím jsem to nezkoumal) a zvuk v Audacity, na druhé straně též Audacity + obraz z foťáku. Vše bych pak poskládal ve stříhacím softu na Macu (nejspíše Final Cut Express).</p>
<p>V čem vidím možné problémy? </p>
<ul>
<li>Jsem zvědavý na nahrávací soft na Windows notebooku. Podstatná je kvalita záznamu, možnost nastavit kvalitu zvuku na rozumnou hladinu a schopnost ukládat do nějakého rozumného formátu (3gp, wmv a podobným bych se chtěl vyhnout).</li>
<li>Jsou tu čtyři součásti, které mohou selhat (dvakrát audio, dvakrát video). Pokud by alespoň na Windows bylo možné nahrávat zvuk i obraz v rozumné kvalitě, bylo by to ulehčení (i pro pozdější editování).</li>
<li>Bojím se latence hovoru - pokud by tam skákaly x-sekundové mezery, byl by to slušný problém.</li>
<li>Audacity zdá se při výraznějším zatížení procesoru kazí rychlost nahrávání a zvuk se pak rozsynchronizovává s obrazem. Zvlášť na počítači, kde bude puštěný záznam obrazu z webkamery toto může být problém (i pro Skype).</li>
</ul>
<p><a href="http://java.cz/articles.do?easySearchString=cz+podcast&sectionId=1118">Java CZ podcast</a> býval nahrávaný (možná i je, ale už delší dobu jsem ho neslyšel) z více různých míst, ale bohužel pouze zvuk.</p>
<p>Info (postupně si budu přidávat...)<br />
<a href="http://www.digitalpodcast.com/podcastnews/2007/12/25/how-to-record-a-podcast-using-skype/">how-to-record-a-podcast-using-skype/</a> - použití jednoho počítače pro nahrávání zvuku celého hovoru (nejspíš bude lepší přesunou obojí nahrávání audia na jeden počítač a na druhém nechat nahrávání videa - pokud se podaří dosáhnout slušné kvality)</p>
