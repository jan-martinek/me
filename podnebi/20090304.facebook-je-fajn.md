---
layout: post
title: Facebook je fajn
date: '2009-03-04 08:35:37 +0100'
date_gmt: '2009-03-04 07:35:37 +0100'
category: cokoliv
tags: []
comments:
- id: 11712
  author: davo
  author_email: d.tvrdon@gmail.com
  author_url: http://david.oktavagcm.sk/blog/
  date: '2009-03-04 10:07:38 +0100'
  date_gmt: '2009-03-04 09:07:38 +0100'
  content: Facebook ano ci nie? Otazka, ktora sa mi vzdy vynori pri podobnych clankoch. Zatial som facebook-virgin ako to ja nazyvam, teda nemam ucet. Preto zatial, lebo som to uplne nevylucil do buducnosti. Ale musim uznat, ze je prijemne si precitat aj nieco pozitivne o tomto "fenomene", pretoze na cloveka sa valia so vsetkych stran negativne info.. Ja osobne trochu vnimam postup osobne stretnutie - icq - skype - maily - ... - facebook, kde chcem zdoraznit, ze vela kamaratov a znamych je vo faze, ze konecne si zapnu icq a facebook poznaju akurat tak z titulkov novin. Aj preto mi este nehrozi v blizkej buducnosti orientacia tymto smerom, este stale neprisiel dolezity a rozumny dovod preco ano :)
- id: 11713
  author: dzony
  author_email: dzony@seznam.cz
  author_url: http://jkpj.blogspot.com
  date: '2009-03-04 13:00:39 +0100'
  date_gmt: '2009-03-04 12:00:39 +0100'
  content: 'na ten facebook tedka bacha, zacal tam zase strasit cerv: http://jkpj.blogspot.com/2009/03/otravny-cerv-krade-ucty-na-facebooku.html'
- id: 11714
  author: suchosch
  author_email: suchosch@suchosch.net
  author_url: http://suchosch.net
  date: '2009-03-04 22:48:56 +0100'
  date_gmt: '2009-03-04 21:48:56 +0100'
  content: hlavně bacha na rakovinu, i za tu může Facebook! (bacha, házím virtuální ovci!)
---
<p>Kvůli Facebooku ztrácím přátele. Facebook mi krade čas. Facebook znásilnil stařenku. Facebook pobodal mladou dvojici v tramvaji. Evropská unie řekla slovo "Facebook". Jen výběr z titulků posledních týdnů – co mě ale překvapuje, většina textů je negativních. I na samotném Facebooku existují skupinky lidí, kteří organizují "Day without Facebook", kdy se nejspíš dívají ven z neumytých oken svého bytu a čekají až půjdou spát.</p>
<p>Osobně můžu říct, že Facebook mi přináší docela dost informací, které považuji za užitečné. Chodí mi pozvánky na akce (od přátel, kteří mě znají, a ze skupin, kde jsem registrovaný), vcelku příjemně funguje sdílení odkazů (opět cílené – od přátel, nikoli anonymní jako třebas na Diggu), ve skupinách se objevují zajímavé věci, efektivně funguje sdílení fotek, občas zaujme i nějaký status. </p>
<p>Když potřebuju, na jednom místě rychle zjistím kontakty i nějaké to aktuální info o přátelích. A vlastně taky vidím, které slečny jsou single, ale to jsem zatím nějak nevyužil ;–) (Ale je fakt, že tohle už je trochu za hranicí mého vnímání pojmu soukromí.)</p>
<p>Že vám to takto nefunguje? Osvědčily se mi dvě věci:</p>
<ul>
<li>Zachovávám význam slova friend, tedy přítel. Spousta lidí okolo píše o tom, že Facebook přináší nový význam slova friend, zafrendovat si můžu kohokoli, je to povrchní a internetové ani-už-ne-něco-jako-přátelství. Ale proč to dělat? Nechápu. (Ne, vážně - nechápu. Proč friendovat někoho naprosto cizího? (Zvlášť když většina zajímavých "cizích" lidí používá k tomuto účelu vhodnější Twitter.) Explicitněji to formuloval před pár týdny František Fuka ve článku <a href="http://blog.fuxoft.cz/2009/01/no-i-am-not-your-facebook-friend.html">No, I Am Not Your Facebook Friend</a>.<br />
Když si přidávám jen opravdové přátele, padá i významná část "ohrožování" soukromí - ve srovnání s takovými Spolužáky, Lidé.cz, blogy, twitty apod. je Facebook příjemně restriktivní. </li>
<li>Úplně dole na hlavním výpisu zpráv je odkaz <a href="http://www.facebook.com/feed_prefs.php">Options for News Feed</a>. Pokud mě nezajímá nějaký typ zpráv, vyškrtnu ho. Pokud někdo z mých přátel píše zprávy jako "Oběd byl dobrý. / Večeře byla hnusná. / Spí. / Nespí." apod., zařadím ho do seznamu lidí, u kterých chci vidět minimum zpráv. Pokud je mi naopak blízký ve spoustě věcí, které dělá, přidám si ho do seznamu zdůrazněných.</li>
</ul>
<p>Neříkám, že je Facebook dokonalý. Ani že jsem našel nějakou <em>velkou pravdu</em>. Jen jsem si říkal, že je zvláštní, kolik se nadává na něco, co ti nadávající neustále používají. A pokud ho někteří používají nadměrně, není to problém Facebooku, ale jejich. Ale o prokrastinaci, vyhýbání se úkolů, závislostech a dalších radostech zase až někdy jindy.</p>
