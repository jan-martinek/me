---
layout: post
title: Za komunistů bylo hůř, bo byly dražší rohlíky
date: '2012-10-24 12:45:04 +0200'
date_gmt: '2012-10-24 11:45:04 +0200'
category: kolem,  cokoliv
tags: []
comments: []
---
<p>Za komunistů bylo líp, protože rohlíky stály desetník. Stupidní? Za komunistů bylo hůř, protože v poměru k platu stál rohlík víc? Ach jo :-(</p>
<p>Web <a href="http://www.zakomunistu.cz">Zakomunistů.cz</a> je nová, velmi jednoduchá stránka, "kde je vše podáno úplně polopaticky, aby to každý pochopil" (zdroj: <a href="http://www.facebook.com/l.php?u=http%3A%2F%2Fzpravy.idnes.cz%2Fjask-se-zilo-za-komunistu-0y4-%2Fdomaci.aspx%3Fc%3DA121023_174454_domaci_zep&h=LAQELYVwr">vyjádření autora webu, Pixyho, na iDnes</a>).</p>
<p>Jako reakce na něčí povzdechy je to OK. Jako webová stránka dostupná komukoli je to však danajský dar. </p>
<p>Tím, že zdánlivě přináší odpověď na otázku <em>"Měli jsme se za komunistů lépe?"</em> (jejíž variace je přímo v titulku stránky) na základě jednoho ukazatele (koncové ceny zboží), spíše nahrává jak těm, kteří následně řeknou <em>"no, ale nejde jen o peníze, měli jsme se prostě líp..."</em>, tak těm, kteří se konečně mohou vykřičet <strong>"IN YOUR FACE"</strong> (pokud nevěříte, že se někdo takto potřebuje vykřičet, mrkněte se na popisky, které k tomu odkazu lidé připisují na Facebooku).</p>
<p>Tím, že tvrzení<em> "rohlík byl vlastně dražší"</em> podložíme daty o ceně rohlíku, stane se naše odpověď důvěryhodnější. Pokud stejným způsobem podložíme tvrzení <em>"měli jsme se hůř"</em>, je to reduktivní demagogie (yeah, tohle slovo jsem v psaném textu použil asi poprvé v životě!).</p>
<h4>Ale vždyť to každý pochopí</h4>
<p>Pokud si myslíte, že každý přece pochopí, že jde jen o jeden rozměr a musíme uvažovat i o dalších parametrech života dnes a před rokem 1989, mohu citovat mezititulek ve výše uvedeném článku iDnes ("Dneska si určitě žijeme lépe, potvrzuje ekonomka"). Paní ekonomka alespoň zmíní, že se proměňují i samotné potraviny a že vlastně nejde o to, co utratíme, ale kolik nám z platu zbude.* </p>
<p  style="margin-bottom: 0">Pokud ale máme hodnotit čistě to, jak lidé získávají zboží, nesmíme vynechat např. ani dostupnost zboží, </p>
<ul  style="margin-top: 0; margin-bottom: 0">
<li style="margin-top: 0; margin-bottom: 0">ať už geografickou (různá dostupnost často i základních artiklů v různých regionech) nebo </li>
<li style="margin-top: 0; margin-bottom: 0">sociální (někdo si díky kontaktům mohl šáhnout na lepší zboží bez ohledu na cenu) anebo </li>
<li style="margin-top: 0; margin-bottom: 0">časovou (mnohaměsíční až víceletá čekací listina na auto, případně dlouhodobě zcela chybějící konkrétní artikly) </li>
</ul>
<p  style="margin-top: 0;">jsou možná podstatnější než to, že zboží bylo v poměru k platu dražší. A to jsme pořád jen u nakupování zboží, vůbec neuvažujeme o práci, myšlení, vzdělávání, zdravotnictví apod.</p>
<p>Navíc, stále se pohybuje v kritice minulosti (chceme ukázat, proč to dříve bylo horší), přičemž na místě je i kritika současnosti (určitě bychom našli oblasti, které po turbulencích 90. let stále nefungují správně).</p>
<p>Myslím si, že kritika <em>"na stránce chybí porovnání výše nájmů"</em> je ve světle těchto dalších argumentů relativně zanedbatelná. Tím, že zanedbáme všechny faktory kromě koncových cen, naše další uvažování a především diskuse o těchto tématech budou nutně pokřivené.</p>
<p>Celá má kritika nemíří proti tomu, abychom dělali srovnání cen. To je super, zvlášť když se to udělá zodpovědně a s nadšením (motivovaným třeba i zdravým rozhořčením a hněvem). Vadí mi však rámování celého porovnání coby konečné, daty podložené odpovědi na velmi jednoduchou otázku se složitým obsahem.</p>
<p>–––––––––––––––––––––––</p>
<p><small style="line-height: 1.4em">* Pixy chce datově podložit i tento problém – dát dohromady spotřebitelské koše, abychom zjistili právě to, kolik peněz lidem zbude. Což je pozitivní snaha, ale tady musí narazit na neporovnatelnost spotřebitele v letech 1989 a 2012. Například kvůli tomu, že spotřebitel z roku 1989 určitě utratil více za nitě, nášivky a záplaty, kterými si opravoval oblečení, méně utratil za jídlo v restauracích... atp. Pokud si koupím patery ponožky a díky vlastní opravám mi vydrží stejně jako dnes párů deset, je cena jednoho páru ponožek úplně nerelevantní – a započítat vlastní časové náklady na vyspravování ponožek do nějakého modelu, to bychom se museli abstrahovat nad ten náš matrix.</small></p>
