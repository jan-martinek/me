---
layout: post
title: Design služeb mezi dobrem a zlem, vol. 1
date: '2013-05-27 23:27:54 +0200'
date_gmt: '2013-05-27 22:27:54 +0200'
category: kolem,  cokoliv
tags: []
comments:
- id: 17914
  author: Adam Zbiejczuk
  author_email: zbiejczuk@gmail.com
  author_url: http://zbiejczuk.com/blog
  date: '2013-05-28 06:24:28 +0200'
  date_gmt: '2013-05-28 05:24:28 +0200'
  content: "kdybys vyměnil \"design služeb\" za \"sociální média\", vyznělo by to skoro stejně (nakonec ty největší perly se týkají FB, že?)... taky mě to irituje, že se to přehání s tím, jak samo-spásné tyhle věci jsou. protože to potom samozřejmě vede k nesplnitelným nadějím, deziluzi a následně ke (zbytečnému) zavržení celého konceptu a s vaničkou se vylévá i dítě.\r\n\r\nvíce než kdy jindy potřebujeme kritické myšlení, které by nám mělo pomoci se tomuto ubránit - a zdravou skeptičnost vůči spásám všeho druhu. jinak předpokládám, že tu prezentaci dělal Adam Hazdra, který tedy není v korporaci, ale v JICu, což pro někoho může vyjít nastejno ;)"
- id: 17915
  author: Petr K
  author_email: pekadlec@gmail.com
  author_url: ''
  date: '2013-05-28 09:24:37 +0200'
  date_gmt: '2013-05-28 08:24:37 +0200'
  content: "Myslím si, že moc potřebná úvaha. Na konferenci jsem nebyl, ale  všechno se ve mně ježí při čtení těch hesel.\r\nJe to strašně smutné a svědčí o zásadním diletantství těch, kteří se vrhají na podnikání typu služba.\r\nZřejmě do toho jdou bez sebemenších znalostí něčeho, čemu se už dlouho říká solution selling a service selling nebo práce se službou v rámci product development.\r\nUff, pokud nebudeme jeden navazovat na druhého a učit se od těch, kteří už v mém oboru něco udělali dřív (byť v prehistorii let 90. - nebo, hrůza!, dokonce ještě dřív než jsem se narodil), budeme vždy začínat od začátku a objevovat Ameriku a vynalézat kolo.\r\nKe všemu diletant zůstane diletantem, protože to je ve skutečnosti nejen nedostatek znalostí, ale i určitý životní přístup se silným sklonem k aroganci (\"já to vím sám od sebe nejlíp\")."
- id: 17917
  author: frosty22
  author_email: ledvinka.vit@gmail.com
  author_url: ''
  date: '2013-05-28 11:49:42 +0200'
  date_gmt: '2013-05-28 10:49:42 +0200'
  content: Zajímavá a pravdivá úvahu, přestože člověk má větší možnosti dopátrat, zda-li rohlík peče kvalitní pekař, tak kdo má na to čas a chuť to dělat. Čím více je informací, tím méně je člověk chce procházet. V podstatě když nebylo skoro nic, tak každou informaci člověk udržoval na paměti, ale valnou část nevěděl, teď když toho je tolik, tak každou informaci člověk vypustí, takže též valnou část neví.
- id: 17919
  author: Jan Martinek
  author_email: jan.martinek@post.cz
  author_url: http://jan-martinek.com
  date: '2013-05-28 13:56:43 +0200'
  date_gmt: '2013-05-28 12:56:43 +0200'
  content: "Adam: Tu prezentaci dělali lidé z organizace PHD, o které jsem si moc víc nezjišťoval — Adam měl na konferenci jen úvodní slovo, které mi přišlo uměřené :) (Slajdy té vyskrýnšotované prezentace jsou na jeho Slidesharu, což možná mate.)\r\n\r\nJinak jsem to možná příliš zaměřil na FB — zejména ta prezentace, do (a z) níž jsem střílel nejvíc, zmiňovala všechny možné změny (možná, že výraznější místo než sociální sítě měla mobilní zařízení).\r\n\r\nPetr: Jo, to znovu-vynalézání mě taky znervózňuje, trochu se toho dotknu ještě ve druhém článku, který mám nachystaný na zítra :) Ale můžu říct, že to není v téhle komunitě obecně rozšířený jev — myslím, že snaha nacházet přesah a ponaučení v minulosti se dá objevit celkem snadno. Ale občas prostě vyleze nějaký \"racionálně myslící individuál\", který svět pochopil líp než všichni před ním."
- id: 17920
  author: "@Ren_chez"
  author_email: public.renata@gmail.com
  author_url: ''
  date: '2013-05-28 16:18:51 +0200'
  date_gmt: '2013-05-28 15:18:51 +0200'
  content: "Nebyla celá konference spíš jen PR aktivitou pro rozšíření povědomí o knize a podporu jejího prodeje, než skutečnou konferencí? Buzz vzbudila celkem slušný ;)\r\n\r\nTěším se na druhý díl článku..."
- id: 17922
  author: Jan Martinek
  author_email: jan.martinek@post.cz
  author_url: http://jan-martinek.com
  date: '2013-05-28 16:49:35 +0200'
  date_gmt: '2013-05-28 15:49:35 +0200'
  content: To zas ne, knížce bylo věnováno celkem málo času a navíc ji každý účastník dostal v ceně, takže na nějaký upselling už to nebylo :) IMHO za konferencí je celkem upřímný záměr pomáhat rozvíjet zajímavý obor (což bohužel neznamená, že se tam nemohlo vyskytnout něco zlého :)).
- id: 17925
  author: Rambo007
  author_email: borisu@centrum.cz
  author_url: ''
  date: '2013-05-28 21:20:07 +0200'
  date_gmt: '2013-05-28 20:20:07 +0200'
  content: Tedy se ptám sebe, co chce text říci jsem nepochopil. Znamená to, že jsem mimo já nebo autor?
- id: 17926
  author: Adam K
  author_email: adam@creactive.cz
  author_url: http://zpolska.cz
  date: '2013-05-28 21:34:44 +0200'
  date_gmt: '2013-05-28 20:34:44 +0200'
  content: "Palec nahoru za zdravě kritický názor! Taky mi připadá, že se to přeceňuje. Použil bych analogicky.\r\n\r\n\"Skvělé služby zákazníkům přidají 10%, špatné služby uberou 90%.\" Není to všelék."
- id: 17927
  author: Jan Janca
  author_email: janca@cognito.cz
  author_url: http://www.cognito.cz
  date: '2013-05-28 22:39:15 +0200'
  date_gmt: '2013-05-28 21:39:15 +0200'
  content: Velice pravdivá úvaha. Generace "kecálistů" si našla další buzz, o kterém může žvanit na konferencích místo práce na něčem rozumném. Teď je to "design", před tím to byly sociální sítě, ještě před tím virál a word of mouth, zážitkový web (to byla obr kravina) a tak dále. Podle mě je to celé o tom, že většina lidí hledá zkratky k úspěchu, myslí si, že existuje nějaký trik, jedna věc, přepínač, se kterým cvaknete a změní se vám svět. Jednou si čtou Coveyho, jindy vzývají sociální sítě nebo studují jak mít "vše hotovo" a tak skáčou od jednoho zaručeného receptu na úspěch k druhému. Teď jsou holt u designu služeb. Netřeba se rozčilovat, stačí to brát s nadhledem a na aktuální vařené nudli táhnout stádo požadovaným směrem.
- id: 17930
  author: Jan Horna
  author_email: jan.horna@gmail.com
  author_url: http://web2-0.cz
  date: '2013-05-29 08:34:12 +0200'
  date_gmt: '2013-05-29 07:34:12 +0200'
  content: "Kromě jiného mě potěšilo to Twin Peaks Theme z kultovního seriálu mého mládí.\r\n\r\nJinak souhlas, lidem se nechce moc přemýšlet a makat, většina byznysu je založena na tom, že se z lídí dělají kokoti. \r\n\r\nV hlavě mám pár myšlenek k dnes populární firemní \"transparentnosti\" a (bullshit) marketingu obecně. Snad to někdy se sepíšu, časem."
- id: 17932
  author: Jan Martinek
  author_email: jan.martinek@post.cz
  author_url: http://jan-martinek.com
  date: '2013-05-29 08:56:10 +0200'
  date_gmt: '2013-05-29 07:56:10 +0200'
  content: "Jan Janca: Každý buzzword generuje spoustu odpadu, ale zároveň může ty, kteří chtějí jít k jádru věci, inspirovat k něčemu novému. Zajímá mě to natolik, že jsem o buzzwordech měl letos (ne zcela ideální) přednášku na vsetínském barcampu :)\r\n\r\nhttp://sprednasky.cz/honza-martinek-neposlouchejte-co-se-rika/"
- id: 17933
  author: Jan Janca
  author_email: janca@cognito.cz
  author_url: http://www.cognito.cz
  date: '2013-05-29 10:09:21 +0200'
  date_gmt: '2013-05-29 09:09:21 +0200'
  content: 'Jan Martínek: V tom se shodneme, jsem obdivovatelem poctivé a vytrvalé práce, pokud směřuje k rozumnému cíli, v tomto případě k vytesání tržního výklenku ;)'
---
<p>Podnikat tak, aby byli všichni šťastní, radostní a spokojení: no není to krásné? Že to nikoho nenapadlo v předchozích deseti tisících letech! V Česku se rozjíždí nový buzzword: je to <em>design služeb</em>. <strong>Mám radost i zlost, že jsem přímo u toho.</strong></p>
<p>Minulou středu se konala první konference <em>o designu služeb</em>, kterou uspořádal autorský tým okolo knížky <em><a href="http://designsluzeb.cz">Skvělé služby</a></em>. V Node5 se sešlo sto lidí a přednášející mnohokrát zopakovali, že design je to nejdůležitější a pomůže všem vyřešit problémy a budeme díky němu šťastnější, spokojenější, konkurenceschopnější, autentičtější a otevřenější, protože jinak to <em>v dnešní době</em> vlastně ani nejde.</p>
<p>Design služeb je podle všeho ten jediný možný krok vpřed, ta záchrana, v podstatě osud, který nemá alternativu. Všichni s ním musí začít, jinak zkrachují a lidi je nebudou mít rádi. Ale podívejme se na to všechno trochu vážněji a bez pomrkávání!</p>
<h4 id="dobro">Dobro</h4>
<p>Dělat práci dobře, aby byli zákazníci spokojení. To není nic moc nového. <strong>Je až celkem absurdní, že se to objevuje jako svěží trend, nezdá se vám?</strong> Design služeb, jak jej (dnes) chápu já, je sada technik, které mohou člověku pomoci s identifikováním problémů. <em>Designér služeb</em> je pak člověk, který má tyhle techniky zažité, vypěstoval si <em>oko</em>, kterým snadněji spatří určité problémy, a má bystrou hlavinku, aby ty problémy nějak uspokojivě vyřešil.</p>
<p>Nic víc. Ostatně jako každý jiný designér.</p>
<p><strong>Dobro</strong> designu služeb je právě v tom, že se snažíme nacházet problémy nejen v tom, že náš byznys vydělává málo, ale i v tom, jak jsou spokojení zákazníci (nebo, pokud postoupíme dál, jak jsou spokojení <em>lidé</em>, tedy i všichni zaměstnanci).</p>
<p>Myslím si, že v jakémkoli <em>dobrém</em> byznyse (tedy vždy, když nejde <em>o zneužívání zákazníka</em>) jsou tyto dvě složky velmi těsně propojené. Nacházení nových způsobů, jak prověřit, zda jsou všichni spokojení, je pak super paráda sluníčko jupíjou lajkity lajk.</p>
<p>Jenže pak je tady <strong>zlo</strong>, často neuvědomované. A nemusí se ani skrývat v černém vigvamu.</p>
<p><img src='%base_url%/assets/wp-uploads/2013/05/black-lodge.jpg' alt='black-lodge.jpg' /></p>
<h4 id="zlo">Zlo</h4>
<p>Zla jsem si na konferenci užil požehnaně. (Haha.) Nejdřív dva takové reprezentativní citáty. Cituji zpaměti, takže to vlastně citáty ani nejsou, ale chápete:</p>
<blockquote><p>
<em>“Design jsme zvolili jako diferenciační strategii konkurenceschopnosti.”</em>
</p></blockquote>
<blockquote><p>
<em>“Když jste podváděli manželku v sedmdesátých letech, mohl vás maximálně někdo zahlídnout, dneska vás někdo rovnou vyfotí a strčí to na Facebook.”</em>
</p></blockquote>
<p>Zlo spočívá právě ve výše zmíněné prezentaci „soustředění se na zákazníka“ jako nového trendu, který je „<em>v dnešní době</em> skutečnou nutností“. A má to dva důvody.</p>
<p>1) Jednak design sám o sobě nic neznamená. Je super se <strong>snažit</strong>, ale <strong>snaha neimplikuje pozitivní výsledky</strong> (to i na konferenci párkrát zaznělo). Investice do designu soustředěného na zákazníka nemusí přinést pozitivní výsledky, stabilizovaný byznys může i ohrozit (na konferenci zazněl klasický příklad <a href="https://en.wikipedia.org/wiki/New_Coke">New Coke</a>).</p>
<p>2) Za druhé, pokud <em>cíl udělat zákazníka šťastnějším</em> není cílem sám o sobě, ale musíme jej vyvozovat z <em>požadavku doby</em> (je to éra transparentnosti a upřímnosti!), může se brzy stát, že se doba změní a zákazník půjde zase na druhou kolej (uff, konečně to bude zas pohoda, povzdechne si asistent kreativního ředitele).</p>
<p>Slovy výše uvedené citace, pokud nepodvádíte partnera jen proto, že by vás při tom někdo vyfotil na Facebook, něco asi není úplně OK.</p>
<p><img src='%base_url%/assets/wp-uploads/2013/05/screen-shot-2013-05-27-at-200927.png' alt='screen-shot-2013-05-27-at-200927.png' /></p>
<p>Zmíním ještě dva příklady z <a href="http://www.slideshare.net/AdamHazdra/design-slueb-2013-trendy-v-zkaznickm-chovn-phd">prezentace, která mi trhala žíly nejvíc</a> (především zběsilým nakládáním s informacemi, kauzalitou, zdůvodněním a zobecňováním), kterou její autoři nazvali „Trendy v zákaznickém chování“.</p>
<p>První část přednášky se týkala výzkumu vnímání brandů na hromadě respondentů, pocaď OK. Druhá část byla nazvaná <em>“Filosofické zamyšlení nad spotřebitelským světem v roce 2013+”</em> <strong>Větřím peklo, jen co takový název uslyším.</strong> Tato část vycházela <em>z mnoha zdrojů, které se vzájemně podporují</em>. Tak určitě.</p>
<p><img src='%base_url%/assets/wp-uploads/2013/05/screen-shot-2013-05-27-at-200959.png' alt='screen-shot-2013-05-27-at-200959.png' /></p>
<p>1) <em>Přichází éra transparentnosti!</em> Firmy si už nemohou dovolit dělat špatné věci. Přesně to je důvod, proč v 90. letech nemohl proběhnout <a href="http://en.wikipedia.org/wiki/Brent_Spar">obrovský bojkot benzinek Shell</a> a dneska je to běžná věc, jak jsme mohli vidět třeba v případě Deepwater Horizon. (Ironie.)</p>
<p>Když se všude povaluje spousta informací, neznamená to, že najednou všichni mají přístup ke <em>všem důležitým</em> informacím. Je dost možné, že takové informace se ztratí stejně dobře jako dřív. Dřív platilo, že nic není staršího, než včerejší noviny. Dneska jsou neaktuální statusy, které na Facebooku přistály před hodinou.</p>
<p>Představa, že Facebook přináší transparentnost světa (jen tak, sám o sobě), má taky smutné pozadí. Jasně, lidi se podělí o špatnou zkušenost — kdysi dávno předávno ústně, dneska si to vzájemně olajkují na webu. Dřív taky pečivo prodával pekař na rohu, dneska už ani netušíte, kde se vzaly ty rohlíky, co jste měli k snídani. A pokud je máte od pekaře na rohu, je jedno, jestli o zapečené myši řeknete sousedům na Facebooku nebo na chodbě (ehm, ano, i <em>v dnešní době</em> něco můžete říct někomu jen tak).</p>
<p>Negativní ohlasy na Facebookové stránce zůstanou a pokud je její správce nepříjemný, celá věc se rozmázne. O tři dny později o tom bude vědět už jen pár nadšenců v agenturách. Příspěvky na blozích rozpoutají malý bytový hurikán, chudák megakorporace svému nejlepšímu miláškovi zákazníškovi produkt konečně vymění a pak blogpost zmizí ze světa. Když se kauza neobjeví v těch <em>dinosauřích médiích</em>, za týden si nikdo nic nepamatuje (a často ani nevygooglí).</p>
<p>2) <em>Přichází éra, kdy moc není v rukou producentů ani prodejců, ale je v rukou konzumentů!</em> To je přesně důvod, proč <a href="http://www.montrealgazette.com/business/Monsanto+wins+Supreme+Court+fight+over+genetically+engineered/8376539/story.html">minulý týden Nejvyšší soud v USA přiznal Monsantu nárok</a> na smluvní ukotvení zákazu výsadby druhé generace jím prodávaných semen (kvůli patentovému nároku na genetickou informaci v semenech) a farmář, který to porušil, zaplatí desetitisíce USD. To je přesně důvod, proč dneska všichni bez obav vedeme nákladné spory s velkými firmami, vlády posilují ochranu práv zaměstnanců a spotřebitelů, média jsou pod kontrolou svých čtenářů a model svobodných firem bují v každém městě i vesnici.</p>
<p><img src='%base_url%/assets/wp-uploads/2013/05/screen-shot-2013-05-27-at-200949.png' alt='screen-shot-2013-05-27-at-200949.png' /></p>
<p>Kolega z kanclu tenhle slajd okomentoval tím, že jej musel vymyslet někdo z hodně velké reklamky při práci pro hodně velkou korporaci. Víra, že spotřebitel je hlavním hybatelem fungování veškeré výroby na světě (protože Facebook mění všechno!) je <em>nejen bláhová, ale snad i nesmyslná</em> — přemýšleli jste o svém vztahu ke chlebu, který ráno jíte? Sahá k prodavači? K obsluze pece? K výrobci výrobní směsi? K zemědělcům, co vypěstovali mouku? K výrobci a obsluze kombajnů? K výrobcům hnojiv? K syntetizérům geneticky upravených plodin a šlechtitelům? Ke správě vodního toku v okolí pole, kde byly plodiny pěstovány? <strong>Nevíte nic.</strong></p>
<p>Přednášející tvrdili, že dinosauří megakorporace už nemají šanci. Všude rostou startupy, které praktikují user centered design a všechno se mění. Zítra budeme potřebovat mnohem víc světla a lásky. Protože technologie změní všechno, všichni budeme všechno vědět a nikdo si nedovolí být k někomu zlý, ošklivý nebo nepoctivý. <strong>Blbost.</strong></p>
<h4 id="konec">Konec</h4>
<p>Nechci říct, že se nic nemění. Mění se spousta <em>věcí</em>. Ale <em>lidé</em> jsou pořád lidé, jejich motivace se příliš nemění. Ať k usnadnění komunikace užívají dostavník, osobní auto nebo e-mail. Proto bych nebyl příliš zbrklý ve vyvozování zásadních společenských změn, zejména co se týče spotřebitelského chování. Korporace se dneska musí bát toho, že je brzy nikdo nebude mít rád. Výhodou je, že je nikdo nemá rád už teď, tak je ta představa tolik nebolí.</p>
<p>Pokud chcete, aby vaše podnikání bylo prospěšné zákazníkům, nezáleží tolik na tom, jestli to <em>vyžaduje doba</em> nebo ne. Pokud to doba skutečně vyžaduje, možná stačí, když to tak bude vypadat z reklamy. Viz nejoblíbenější české reklamy našich tutínků mobilních operátorků, ňuňuňu.</p>
<p>Pokud chcete své služby zlepšit, design služeb vám nabízí pomocnou ruku. Pokud chcete jen zlepšit vaši konkurenceschopnost, dynamičnost a upevnit pozici na trhu, můžete design služeb použít jako páčidlo, které za rohem zahodíte. Nemusíte se k tomu ale přesvědčovat tím, že už nemůžete být svině. <strong>Svině můžete být pořád.</strong></p>
<blockquote><p><em>(Volné pokračování článku se jmenuje <a href="http://podnebi.jan-martinek.com/muze-designer-sluzeb-neco-pokazitds-mezi-dobrem-a-zlem-vol2/">Může designér služeb něco pokazit?</a>.)</em></p></blockquote>
