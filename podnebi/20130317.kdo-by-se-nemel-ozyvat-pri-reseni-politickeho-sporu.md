---
layout: post
title: Kdo by se neměl ozývat při řešení politického sporu
date: '2013-03-17 02:54:27 +0100'
date_gmt: '2013-03-17 01:54:27 +0100'
category: Jiný pohled
tags: []
comments: []
---
<p><strong>Konečně téměř definitivní seznam:</strong></p>
<ul>
<li>Ten, kdo se dlouhodobě se zabývá daným problémem, zná jej do hloubky a tak si vytváří jednak emocionální pouto k různým částem problému a aktérům sporu a zároveň ztrácí nadhled.</li>
<li>Ten, kdo si problém „prožil“. Tedy ten, jehož problém se týká a logicky tedy zastává názor, který se mu hodí a realitu si přibarvuje.</li>
<li>Ten, kdo se tématem zabývá jen posledních několik měsíců, problém si „neprožil“, nezná dějinné souvislosti a nemůže chápat logiku jednání aktérů.</li>
<li>Politik, protože se řídí ideologií a problém nechápe. Je instruován shora.</li>
<li>Novinář, protože dostává výplatu od velkokapitalisty vydavatele. Je instruován shora. Navíc problému nerozumí.</li>
<li>Odborník, protože odborník nesmí mít názor. Odborné podklady jsou nerelevantní, protože pokud jim někdo rozumí, je odborník a odborník nesmí mít názor.</li>
<li>Akademik, protože žije ve slonovinové věži a skutečný svět nechápe. Nikdo mu nerozumí a pokud, tak jsou jeho názory divné.</li>
</ul>
<hr>
<p><strong>A ještě seznam pro případy, kdy se řeší problém, který se dotýká zákoníku práce, daňových zákonů apod. Tehdy by se do sporu neměl vkládat:</strong></p>
<ul>
<li>Podnikatel, protože je sobec a nechápe problémy obyčejných lidí.</li>
<li>Zaměstnanec, protože je líný a svou zaměstnaneckou pozicí projevuje nezájem o práci.</li>
<li>Státní zaměstnanec, protože nikdy nepochopil, o čem je život.</li>
</ul>
<hr>
<p>Všeobecně by se politických sporů neměli účastnit především <em>lidé</em>, protože nejsou schopní racionálně myslet a poznávat okolní realitu bez zprostředkování nedokonalými smysly a myšlenkovými procesy.</p>
