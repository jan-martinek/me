---
layout: post
title: Rádio na fakultě
date: '2008-05-14 10:02:00 +0200'
date_gmt: '2008-05-14 08:02:00 +0200'
category: cokoliv
tags: []
comments: []
---
<p>Včera jsem se byl chvilku podívat na další infoschůzce ohledně nového internetového rádia, které by měli vytvářet brněnští studenti (obecně) se základnou na FSS. Cílová skupina rádia by neměla být omezená na studenty, ale mělo by to být alternativně postavené rádio pro kohokoli. Prozatím by mělo jít o malé internetové rádio s možností postupné profesionalizace s tím, jak budou přibývat zkušenosti redaktorů, technické vybavení a reklamní čas :)</p>
<p>Propagace byla zdařilá, již v den konání akce se na několika místech FSS objevily plakáty a pět hodin před konáním schůzky přišel asi pěti lidem a redakci Halasu informační e-mail (a dva lidé se okamžitě omluvili). Myslel jsem, že tohle je schůzka, kde by mělo být co nejvíc lidí, kteří by měli o takovou aktivitu zájem a že propagace bude vskutku výrazná - třeba i na jiných fakultách atp. Podivil jsem se pak, že přišlo docela dost lidí, cca 15. </p>
<p>Rádio již má vlastní místnost, technika by měla dorazit do třiceti dnů, takže řešily organizační záležitosti - co je třeba (u)dělat a kdo to udělá/bude dělat. Podstatnou chvíli času se vytuhlo u názvu (navrhoval jsem bez většího úspěchu název podle ulice, která je vidět z okna redakce, tj. Rádio Marešova (nebo Rádio Jaselská, jak koukám do <a href="http://www.mapy.cz/#x=138132928@y=132820256@z=15@mm=ZP@sa=s@st=s@ssq=fss%20brno@sss=1@ssp=122278821_122161025_148820901_148260737">mapy.cz</a>)), jak pořešit grafiku atp. A pak hlavně jak pořešit web, který by u internetového rádia měl být docela podstatný - vím, jak jsem na tom s časem, tak jsem se do těchto diskusí nezapojoval, ale doufám, že se to nakonec vyvrbí nějak slušně (návrhy ohledně "no-skill" tvorby takového webu mi přišly hodně mimo).</p>
<p>Co se moc neřešilo, bylo kdo vlastně budou ústřední postavy vysílání - programoví vedoucí, hlasatelé etc. - ale myslím, že pár výrazných osobností tam bylo. Ke konci (až potom, co jsem odešel) se měli lidé zapisovat k funkcím, které by jim sedly, takže nevím, jak to dopadlo. Tak jsem zvědavý.</p>
<p>Každopádně si myslím, že je to hodně zajímavý projekt a pokud by vás zaujal a chtěli byste se na něm podílet, určitě se ozvěte <a href="http://is.muni.cz/lide/?uco=206225">Henrymu G. Loeserovi</a> nebo <a href="http://is.muni.cz/lide/?uco=9724">Václavu Štětkovi</a>, kteří jsou teď nejvýraznější organizátoři projektu.</p>
