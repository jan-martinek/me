---
layout: post
title: Jak se povedl 1. politologický barcamp?
date: '2011-07-21 16:52:13 +0200'
date_gmt: '2011-07-21 15:52:13 +0200'
category: kolem,  cokoliv
tags:
- barcamp
- politologie
- political science
- konference
- nekonference
comments:
- id: 14059
  author: David
  author_email: kopeckydav@gmail.com
  author_url: ''
  date: '2011-08-01 17:53:05 +0200'
  date_gmt: '2011-08-01 16:53:05 +0200'
  content: A kdypak budou ty záznamy z přednášek?
- id: 14060
  author: Honza Martinek
  author_email: jan.martinek@post.cz
  author_url: http://jan-martinek.com
  date: '2011-08-02 11:57:44 +0200'
  date_gmt: '2011-08-02 10:57:44 +0200'
  content: "Ahoj, videa jsem chtěl umístit na Vimeo, ale zdržely mě problémy s platební
    kartou - nakonec jsem se na to vykašlal a nahrávám videa přes běžný účet. Takže
    každý týden by se mělo objevit nové video na stránce http://www.vimeo.com/album/1657552\r\n\r\nJak
    budu mít chvilku, začnu ty odkazy házet na FB a domluvím se s přednášejícími,
    aby to šlo prolinkovat se slajdy."
---
<p>V posledních letech se v Česku a na Slovensku objevilo několik barcampů (součást širšího fenoménu tzv. „ne-konferencí“) zaměřených na IT, webové technologie a startupy. Díky tomu, že mě zajímají jak web a média, tak politologie, napadlo mě přenést tento formát mezi politology. 4. června 2011 se tak konal první non-IT barcamp v ČR. </p>
<p><img src='%base_url%/assets/wp-uploads/2011/07/app_full_proxyphp.png' alt='app_full_proxyphp.png' /></p>
<p>Rád bych předal co nejvíce informací o organizaci podobné akce dál, tak bude tento článek trochu delší – ale po dočtení doufám budete trochu blíž k tomu, abyste uspořádali vlastní barcamp, nebo se alespoň nějakého zúčastnili. Kvůli délce ovšem raději předem odpovím na otázku položenou v titulku: „Skvěle!“</p>
<h3>Co je to barcamp?</h3>
<p>Barcamp je menší neformální konference, jejímž jediným pravidlem je, že pro účastníky musí být vstup zdarma (více informací naleznete na <a href="http://barcamp.org/">oficiálních stránkách</a>). Podstatnou vlastností barcampu je snaha o to, aby maximum přítomných zároveň přednášelo a aby vznikala co nejsilnější interakce mezi všemi. </p>
<p><img src='%base_url%/assets/wp-uploads/2011/07/244308_2051575097164_1478105313_32348530_1125053_o.jpg' alt='244308_2051575097164_1478105313_32348530_1125053_o.jpg' /></p>
<p>Samotný program se na barcampech často vytváří až na místě – účastníci nabídnou témata a společně se odhlasují nejzajímavější přednášky, ty se pak konají. Nicméně vzhledem k tomu, že to byla první akce podobného typu mezi politology, sestavili jsme přibližný program předem.</p>
<p>Pro posílení vazeb a komunikace jsem se ve dvou prvcích nechal inspirovat pražským Clevisáckým barcampem (moc díky <a href="http://twitter.com/#!/VitekJezek">@VitekJezek</a> za rady s organizací):</p>
<ul>
<li>crowdsourcovaným obědem, kdy každý účastník přinesl něco dobrého a z toho vznikl obědový raut s rozličnými jídly a</li>
<li>hlasovací soutěží s cenami, v níž mohl každý účastník „olajkovat“ co se mu líbilo: přednášku, jídlo nebo samotného účastníka. Pro potřeby politologické akce jsem přidal vtípek – každý účastník získal samolepky podle svého politického přesvědčení (pravice/levice) a ceny byly udělovány nejen za nejvyšší počet „lajků“, ale i za levicové a pravicové „lajky“.</li>
</ul>
<h3>Jak probíhala organizace?</h3>
<p>Akci jsem začal plánovat asi tři měsíce dopředu, jako komunikační kanál jsem vybral Facebook – což se nakonec projevilo jako handicap, protože dosáhnout na fanoušky Stránky na FB je docela obtížné (hromadné zprávy končí v hluboko schovaném inboxu a při snaze odeslat osobní zprávu více lidem reaguje FB blokováním). Lepší by bylo rovnou využít formuláře s e-mailem a nějaké minimalistické přehledné webové stránky (např. webnode nebo weebly). </p>
<p>Pro rozšíření zprávy jsem o předání informací o konání barcampu požádal několik vyučujících na domovské fakultě (Fakulta sociálních studií [FSS] MU), rozeslal e-mail různým lidem, kteří se tou dobou účastnili konferencí na FSS a oslovil osobním e-mailem všechny dohledatelné české studenty doktorského studia na politologii a mezinárodních vztazích (obzvláště vtipné bylo, že z doktorandů odpověděli celkem tři, a všichni tři se omluvili, že jsou v zahraničí – ostatní neměli alibi :-)). Počítal jsem s účastí mezi 60–80 lidmi, ale v registraci objevilo něco přes 30 lidí, z nichž někteří nakonec nedorazili. </p>
<p>Přednášek se objevilo jedenáct, na barcampu se jich s drobnými změnami konalo deset. Společně se dvěma diskusními bloky to bohatě vystačilo na osmihodinový program a ještě jsme protahovali.</p>
<p>Místo konání nebylo dlouho jisté, protože na vlastní fakultě nyní řešíme způsob, jak by studenti měli získávat přístup k využívání učeben v době, kdy se v nich nic neděje. Nějakou dobu jsem uvažoval o přesunutí akce do blízké kavárny, což by nejspíš znamenalo několik nových problémů, především s technikou – nakonec jsem se tedy smířil s tím, že zaplatím za nájem (díky zisku záštity katedry nájem činil ne pět, ale čtyři tisíce korun). Nájemné i jiné náklady pokrylo stipendium, o něž jsem žádal jen pár týdnů předem, takže jsem si prožil trochu adrenalinové období – potvrzení přiznání stipendia dorazilo až v týdnu po konání barcampu (stipendium ale vystačilo i na odměnu pro organizátory, viz shrnutí na konci článku).</p>
<p><img src='%base_url%/assets/wp-uploads/2011/07/248280_128309353915674_114425518637391_210647_1934940_n.jpg' alt='248280_128309353915674_114425518637391_210647_1934940_n.jpg' /></p>
<p>Poslední dva týdny jsem si k organizaci přibral kolegu Pavla Šímu (dělali jsme společně již více projektů předtím), který vhodně doplnil některé mé slabší stránky a pomohl mi s přípravou materiálů a programu a zejména s organizací na místě. Co se týče materiálů, bylo potřeba vytisknout visačky a koupit k nim řemínky, vytisknout přednášky, navigační plakáty a lajkovací samolepky, vyrobit placky a nakoupit potřeby k obědu, nějaké pití a rezervní baterky pro nahrávací techniku. V programu nakonec vykrystalizovaly tři přednáškové bloky – 1) vztah mezi politology a aktivisty/žurnalisty, 2) politologické studentské organizace a 3) vlastní politologická činnost studentů. Mezi ně se vešly diskusní bloky, jeden těsně navázaný na první přednáškový blok, druhý o rozdílech mezi fakultami a vztazích mezi fakultami a jejich studenty/studentskými organizacemi.</p>
<h3>Jak to dopadlo?</h3>
<p>Poslední noc přišla dvě oznámení o zrušení přednášky a několik odřeknutí účasti. Ještě ráno několik lidí nedorazilo. Účastníků bylo méně, než jsem očekával, ale podařilo se pokrýt slušné množství pracovišť v ČR a na Slovensku, ačkoli nadpoloviční většina účastníků byla z Brna. Nicméně akce jako taková dopadla lépe, než jsem si vůbec dokázal představit.</p>
<p><img src='%base_url%/assets/wp-uploads/2011/07/252407_128309533915656_114425518637391_210658_7774794_n.jpg' alt='252407_128309533915656_114425518637391_210658_7774794_n.jpg' /></p>
<p>Ráno bylo poněkud hektické a nervózní, ale pak už barcamp zahájil Michal Škop (na obrázku výše) se svou přednáškou a vše se rozběhlo – včetně širokých diskusí, které v českém akademickém prostředí nejsou úplně běžné. Pavel Šíma moderoval zajímavý diskusní blok (politologové/aktivisté), který se stejně jako přednášky z prvního a třetího bloku brzy objeví online (během druhého bloku jsem bohužel nesprávně nastavil kameru). Všechny přednášky se povedly a publikum bylo stále aktivní, přestože jsme program nakonec i trochu natáhli (na záznamu je vidět, že během poslední přednášky je už v místnosti šero – to však způsobil déšť, nikoli padající tma :-)). Druhý blok ukázal zásadní rozdíly mezi způsobem interakce mezi studenty a vedením fakulty, zatímco ve způsobu výuky se jednotlivé katedry politologie zdají zcela neporovnatelné. Po skončení programu jsme ještě poseděli v blízké kavárně Falk.</p>
<p><img src='%base_url%/assets/wp-uploads/2011/07/248802_128309777248965_114425518637391_210675_6152396_n.jpg' alt='248802_128309777248965_114425518637391_210675_6152396_n.jpg' /></p>
<p>Na společný oběd skutečně každý donesl něco „ze své zahrádky“, takže bylo možné ochutnat uzené, dva druhy zapečených těstovin, masové štrúdly a dokonce i všelijaké koláče a cukrovinky. Jídla bylo tolik, že zbylo i na snídani pro posledních několik účastníků, kteří přespali v Brně. </p>
<p><img src='%base_url%/assets/wp-uploads/2011/07/249681_128310297248913_114425518637391_210709_2616551_n.jpg' alt='249681_128310297248913_114425518637391_210709_2616551_n.jpg' /></p>
<p>Úspěch měla i „lajkovací“ soutěž, vítězové u svých aktivit shromáždili něco kolem 40 samolepek (na obrázku jsou vidět červené - „levicové samolepky“ s Johnem Rawlsem a modré, „pravicové“ s Robertem Nozickem). Cenami byly knihy i dobroty.</p>
<p>Jako organizátor můžu říct, že radost v průběhu a po skončení akce byla neuvěřitelná. Doporučuji :-)</p>
<h3>Kolik to stálo?</h3>
<p>Díky stipendijní podpoře byl nakonec barcamp bezproblémový, stipendium bylo nakonec i skutečně částečně využito jako odměna organizátorům :-) Nejspíš by byl zvládnutelný i bez ní, kdyby samotný nápad přišel dřív (první diskuse o barcampu proběhly na dubnovém Obilním čtvrtku, což je naše lehce intelektuální bytová párty, konající se vždy první čtvrtek v měsíci) a bylo by možné více položek v rozpočtu dojednat se sponzory. Nicméně, jsem opravdu rád, že napoprvé nebylo nutné naplnit podmínky sponzorů (např. snížený počet účastníků bych asi obtížně vysvětloval).</p>
<style>
table td {<br />
 border: 1px solid #ccc;<br />
 padding: .3em 1em;<br />
}<br />
</style>
<table style="border-collapse: collapse;">
<tr>
<th>Položka</th>
<th>Plán (Kč)</th>
<th>Cena (Kč)</th>
</tr>
<tr>
<td>Tisk materiálů</td>
<td>	500</td>
<td>470</td>
</tr>
<tr>
<td>Řemínky na visačky</td>
<td>	500</td>
<td>495</td>
</tr>
<tr>
<td>Nákup v papírnictví<br> (izolepy, fixy, papíry, etc.)</td>
<td>500</td>
<td>400</td>
</tr>
<tr>
<td>Knížky (ceny v soutěži)</td>
<td>	0</td>
<td>439</td>
</tr>
<tr>
<td>Marlenky (cena v soutěži)</td>
<td>0</td>
<td>468</td>
</tr>
<tr>
<td>Pití</td>
<td>	600</td>
<td>430</td>
</tr>
<tr>
<td>Baterky do kamery, příbory, ubrousky</td>
<td>0</td>
<td>400</td>
</tr>
<tr>
<td>Placky</td>
<td>	870</td>
<td>	612 </td>
</tr>
<tr>
<td>Nájem</td>
<td>	4000</td>
<td>3960 </td>
</tr>
<tr>
<td>Platba za video hosting</td>
<td>	300</td>
<td>300 </td>
</tr>
<tr>
<td><strong>Celkový rozpočet</strong></td>
<td><strong>7170</strong></td>
<td><strong>7 874</strong></td>
</tr>
<tr>
<td>Stipendium</td>
<td>13000</td>
<td>13000 </td>
</tr>
<tr>
<td>Rezerva/Odměna pro organizátory</td>
<td>5830</td>
<td>5 126</td>
</tr>
</table>
<h3>Poděkování</h3>
<p>Poděkování patří především všem účastníkům, zejména přednášejícím, díky kterým akce mohla proběhnout. Zároveň děkuji také kolegovi Pavlovi Šímovi, který mi velice pomohl s organizací a automaticky převzal moderování začátku akce, když jsem ještě dodělával slajdy k vlastní přednášce. Ještě jednou děkuji Vítkovi Ježkovi za zprostředkování informací o pražském barcampu, který organizoval. Díky patří doc. Stanislavu Balíkovi, který akci jako vedoucí Katedry politologie FSS zaštítil, díky čemuž bylo snadnější dosáhnout na stipendium a snížit nájem. Výrazně děkuji též Michalu Škopovi, resp. KohoVolit.eu, kteří z vlastní iniciativy přespolním studentům proplatili jízdné, a Simoně Peckové, která celou akci nafotila. A všem ostatním, kterých se akce dotkla a ochotně se mnou jednali či diskutovali. Díky!</p>
<p>P. S. Pokud vám v článku něco schází, ptejte se. Odpovím či doplním.</p>
