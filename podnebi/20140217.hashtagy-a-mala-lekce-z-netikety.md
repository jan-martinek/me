---
layout: post
title: "#hashtagy a malá lekce z netikety"
date: '2014-02-17 19:14:09 +0100'
date_gmt: '2014-02-17 18:14:09 +0100'
category: kolem
tags: []
comments: []
---
<p>Shrnutí: <em>Když už něco označíte hashtagem, udržte zbytek postu relevantní. Nikdy nevíte, kdo si to jakým způsobem vyfiltruje.</em></p>
<p>Před pár dny jsem bez většího přemýšlení hodil na Facebook následující update:</p>
<p><img src='%base_url%/assets/wp-uploads/2014/02/tesco-update.png' alt='tesco-update.png' /></p>
<p>Na základě tohoto statusu někdo prohlídl na samotné dno mé osobnosti a napsal mi, že jsem idiot. Oznámení přišlo do složky „jiné“, takže chvíli trvalo, než jsem ho objevil.</p>
<p>Nebylo mi jasné <em>proč</em> a konverzace se příliš nestihla rozvinout, ale po chvíli mi došlo, že se update nejspíš objevil na nějaké stránce, která z facebooku tahá informace o těch, kdo na wikipedii přispěli pod hashtagem #keepitfree a ve výsledku z toho vznikla velmi nevhodná reklama.</p>
<p>O hashtazích jsem nikdy příliš nepřemýšlel — vždycky je jednoduché ho tam připlácnout. Ale občas je dobré ho tam i nepřiplácnout. Na twitteru je to jednoduché, ale když píšete blbiny na Facebook, snadno se to ztratí. Nikdy nevíte, kdo si o vás — jakkoli bezdůvodně — bude myslet, že jste bezcharakterní blbečci.</p>
<p>Přikládám (pro mě trochu smutnou) konverzaci, která končí poté, co si mě dotyčný zablokoval. Kdybyste někomu neznámému chtěli něco říct, buďte prosím shovívavější. Díky.</p>
<p><img style="border: 10px solid black" src='%base_url%/assets/wp-uploads/2014/02/diskuse-wikipedie.png' alt='diskuse-wikipedie.png' /></p>
