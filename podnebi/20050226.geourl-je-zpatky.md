---
layout: post
title: GeoURL je zpátky
date: '2005-02-26 17:00:00 +0100'
date_gmt: '2005-02-26 16:00:00 +0100'
category: cokoliv
tags: []
comments: []
---
<p>Jelikož jsem si nechal na stránkách viset ikonku GeoURL (a to jsem nedávno přemýšlel,
že ji už umáznu), tak jsem dneska zaznamenal její přebarvení ze zelené na modrou barvu.
Což znamená jediné, GeoURL žije! :)</p>
<p>GeoURL je služba, kde zaregistrujete přesné GPS souřadnice (rovnoběžka, poledník)
svého domova a přiřadíte je ke svému webu. A můžete pak najít webové tvůrce, kteří
sedí třeba v sousedním domě..</p>
<p>..anebo také, když se znelíbíte USA (třeba prodej jaderných
hlavic po internetu), tak vám můžou na hlavu hodit jadernou hlavici (nakoupenou od vás,
v ideálním případě) a američtí daňoví poplatníci nebudou muset platit elitní komando,
které by vás jinak muselo osobně hledat.</p>
<p>GeoURL se po delší době nečinnosti objevilo ve verzi 2.0 - beta. Docela by mě
zajímalo, jak se to projeví ve funkčnosti stránky. Nicméně po naskočení jsem
si musel znova odpingnout web, protože původní databáze je asi pryč.</p>
<p>Užitná hodnota sajty GeoURL je možná nízká (nebo aspoň neznám žádné praktické využití),
ale pro srandu králíků je to hezký nástroj.</p>
<p>UPDATE: Stará databáze by neměla být úplně pryč - aspoň podle
<a href="http://geourl.org/news/">GeoURL Weblogu</a>. Nicméně asi se tam občas vyskytnou
nějaké chybky.. Podle stránek dostupných v mém okolí to vypadá, že proběhla
nějaká selekce, ale podle jakého klíče, to nevím. Možná to pinglo všechny weby
a wzko bylo zrovna spadlé. To je asi nejpravděpodobnější.</p>
