---
layout: post
title: Jak vydržet I. (výsledek nezaručen)
date: '2009-01-24 10:18:24 +0100'
date_gmt: '2009-01-24 09:18:24 +0100'
category: cokoliv
tags: []
comments:
- id: 11263
  author: suchosch
  author_email: suchosch@suchosch.net
  author_url: http://suchosch.net
  date: '2009-01-25 00:24:45 +0100'
  date_gmt: '2009-01-24 23:24:45 +0100'
  content: Chvíli jsem přemýšlel, jaké zvířátko má ve znaku Google Notebook :)) Fajn,
    žes to napsals, těším se hlavně na postřehy okolo Evernote. Oproti Notebooku mi
    přijde zásadní rozpoznávání znaků. Víc jsem to ale nezkoumal.
- id: 11271
  author: Jan Martinek
  author_email: jan.martinek@post.cz
  author_url: http://jan-martinek.com
  date: '2009-01-25 08:26:15 +0100'
  date_gmt: '2009-01-25 07:26:15 +0100'
  content: Pro mě byla zásadnější nefirefoxovitost a obecně pohodlnější práce s aplikací.
    U Google Notebooku jsem si občas nebyl jistý, co které kliknutí a přesunutí kurzoru
    provede ;)
---
<p>Vždy, když se rozhodnu, že se pokusím trochu lépe si zorganizovat život, přepadne mě na nějakou dobu něco, čemu říkám "organizační fetišismus". Tj. posedlost nástroji, které by mi měly pomáhat v tom, abych zvládal být organizovaný. Několikrát to zcela zahubilo mou snahu - snaha o organizování sebe sama mi zabrala víc času, než kolik jsem trávil těmi organizovanými činnostmi. Tentokrát jsem se tomu pokusil vyhnout - na začátku ledna jsem si vyhradil pár hodin na to, abych omrknul, s čím dělám, jestli to má cenu a případně jak to poladit, aby to fungovalo líp. Ve dvou (nejspíš) následujících příspěvcích se pokusím předat dál, co jsem zjistil.</p>
<p>Mé snahy o zlepšení pracovní efektivity jsou poněkud dlouhodobá záležitost, datující se někdy k době, kdy jsem začal dělat webovky a nechtěl tím trávit všechen čas. Vyzkoušel jsem za tu dobu mini kalendář (pokrčí se), PDA s mobilními Windows (nepohodlné), denní diář (příliš velký a nepřehledný), týdenní velký diář (příliš velký), to-do listy v Moleskinu (skoro), poznámky v mobilu (bez synchronizace, na každém modelu jiné), plánování všeho v Outlooku (slabý to-do systém), později v iCalu (lepší to-do, ale pořád slabé), post-it samolepky na třicet způsobů (odlepují se), A4 s velkými písmeny napsanými úkoly (fajn, ale jen nějakou dobu [pak přestanou vypadat výhrůžně] a na jednom místě a mimo pohled klientů) a určitě ještě další a další.</p>
<p><img src='%base_url%/assets/wp-uploads/2009/01/rtm-logo.png' alt='rtm-logo.png' /></p>
<p>Někdy v prosinci jsem se zaregistroval na Rememberthemilk.com (RTM; to-do služba s jednoduchým ovládáním a vcelku širokými možnostmi) a po chvíli jsem to nechal být. Když jsem se na něj podíval na začátku ledna, objevil jsem hodně nových vlastností, které mě zaujaly, takže první věcí, kterou teď zkouším je RTM. Navíc umožňuje docela dost GTD-like věcí, které jsem se pokoušel uvést do praxe v předchozích pokusech (ne, originální knížku jsem nečetl).</p>
<p><img src='%base_url%/assets/wp-uploads/2009/01/evernote_logo.jpg' alt='evernote_logo.jpg' /></p>
<p>Další nástroj, který trochu souvisí s organizací sebe samého a nedávno jsem ho začal používat je Evernote. Poté, co Google oznámil konec vývoje Google Notebook, rozhodl jsem se podívat se po alternativách - pro případ, že Google Notebook brzy zmizí ze světa. Evernote se zdá být tím, co jsem od Notebooku vždycky chtěl a ještě něčím navíc.</p>
<p>Oba softwary - RTM a Evernote - jsou si ve spoustě věcí podobné (třeba tím, že mají v logotypu více než metráková zvířata), nejvýraznější rozdíl je v neexistenci desktopové aplikace u RTM (ale to se dá do značné míry obejít).</p>
