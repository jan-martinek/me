---
layout: post
title: Jak vydržet III. - Evernote
date: '2009-01-25 08:24:34 +0100'
date_gmt: '2009-01-25 07:24:34 +0100'
category: cokoliv
tags: []
comments: []
---
<p><a href="http://evernote.com">Evernote</a> je jeden z programů, které umožňují organizovat poznámky a citace. Přešel jsem na něj z <a href="http://www.google.com/notebook/">Google Notebooku</a>, který funguje velice podobně. Umožňuje vytvářet poznámky a značit si jejich zdroj, tagovat je, pokud je zdrojem webová stránka, automaticky si do zdroje poznamená přesnou adresu.</p>
<p><img src='%base_url%/assets/wp-uploads/2009/01/evernote_logo.jpg' alt='evernote_logo.jpg' /></p>
<p>Typické použití je při přípravě seminárky či jiné zdrojované práce, kdy si můžu přehledně zorganizovat citace nejrůznějších zdrojů a následně je můžu procházet a prohledávat (úžasné třeba když čerpáte z desítek zápisů zastupitelstva obce dostupných na internetu). Případně se dá využít i jako organizátor nápadů k nějaké konkrétní věci, skladiště výstřižků z novin (jak skutečných - vyfocených a rozpoznaných -, tak webových) atp.</p>
<p>Oproti Google Notebooku jsou jeho hlavními přednostmi to, že není vázaný na konkrétní prohlížeč (plugin, se kterým je teprve ta pravá legrace, je pouze pro Firefox) a mnohem rozsáhlejší možnosti ukládání. K tomu se dostanu, nejprve tedy krátký popis, jak takový program vypadá. (Předem bych zmínil, že software je k dostání pro Mac i Windows, rozdíly budou spíš vizuální.)</p>
<p>Evernote je zároveň služba na webu i desktopová aplikace, které se vzájemně synchronizují - i mezi více počítači (můžete si ale vytvořit i "lokální" zápisník). To znamená že můžete mít své poznámky vždy u sebe, kdekoli jste, přes internet a zároveň díky výhodám nativní desktopové aplikace můžete pracovat s maximálním pohodlím.</p>
<p><img src='%base_url%/assets/wp-uploads/2009/01/evernote-web.png' alt='evernote-web.png' /></p>
<p>Webová aplikace je příjemně jednoduchá a vytváří inteligentní náhledy poznámek. Co se týče čtení a organizace poznámek, je zde možné provádět všechno, co v desktopové aplikaci.</p>
<p><img src='%base_url%/assets/wp-uploads/2009/01/evernote.png' alt='evernote.png' /></p>
<p>Přehledněji jsou možnosti Evernotu však vidět přímo v desktopové aplikaci: je možné vyhledávat, třídit podle tagů, data vytvoření i modifikace, podle toho, co poznámky obsahují, odkud jsou převzaty atd. Vpravo je pak vidět seznam poznámek a dole detail. V poznámce může být uloženo prakticky cokoli - text, formátovaný text, kus webové stránky, obrázek, přílohy mailů, zvukové soubory etc. Navíc při vkládání obrázků se Evernote server pokusí proběhnout je rozpoznáváním písma (i ručně psaného) a umožní pak vyhledávat v nalezených textech - ale nejde o export, jen o vyhledávání).</p>
<p>V rámci Evernote je možné vytvářet i to-do položky, ale tady se držím jednoduššího a specializovanějšího prostředí <a href="http://podnebi.jan-martinek.com/?p=900">RTM</a>.</p>
<p><img src='%base_url%/assets/wp-uploads/2009/01/evernote-search.png' alt='evernote-search.png' /></p>
<h3>Vkládání informací</h3>
<p>To by bylo spíše k organizaci a čtení poznámek, teď ke vkládání. A způsobů, jak něco vložit do Evernotu je opět hafo. Primárně můžete jít přes webovou nebo desktopovou aplikaci - což je však pohodlné jen v případě, že s aplikací právě pracujete (a potřebujete vytvořit shrnující poznámku nebo si poznamenat právě napadlý nápad k danému projektu, který by neměl zapadnout).</p>
<p>Pokud si potřebujete poznamenat citaci, stačí označit text a kliknout na tlačítko v liště (na Windows předpokládám v systrayi) a vyskočí nabídka s možností uložení textu. Pomocí této nabídky je možné též uložit otisk obrazovky nebo se rovnou pustit do vyhledávání v Evernote.</p>
<p><img src='%base_url%/assets/wp-uploads/2009/01/evernote-bar.png' alt='evernote-bar.png' /></p>
<p>Pokud jste právě v prohlížeči, je možné použít bookmarklet (k dostání přímo <a href="http://evernote.com/about/download/">na webu Evernotu</a>) a před uložením ještě můžete donastavit nějaké podrobnosti (jako titulek poznámky, tagy, zápisník apod.).</p>
<p><img src='%base_url%/assets/wp-uploads/2009/01/evernote-bookmarklet.png' alt='evernote-bookmarklet.png' /></p>
<p>(Mac only odstavec :)) Pokud si potřebujete poznamenat nějaký nápad, je tu ještě - podobně jako u RTM - možnost vyvolat Quicksilver a poznamenat si to jeho prostřednictvím. Neexistuje oficiální Quicksilver plugin, ale díky spolupráci s Applescriptem je možná vnější komunikace s aplikací. Je tak možné stáhnout více různých skriptů, funkční je např.<a href="http://www.macosxhints.com/article.php?story=20081002082657926"> Clip to Evernote for Quicksilver</a>. Oproti plnokrevnému pluginu RTM mu chybí notifikace o úspěšném přidání poznámky a na první pohled vizuálně rozpoznatelná ikonka, nicméně zatím jsem nebyl neúspěšný. Při instalaci je třeba vyplnit název preferovaného zápisníku (viz postup na odkazované stránce).</p>
<p>Vzhledem k vychytanosti služby existuje Free a Premium verze - rozdílem je omezení velikosti synchronizovaných poznámek, zapezpečené datové přenosy a možnost vkládání libovolného typu souborů (na Free je pouze obrázky, zvuky a PDF). Pokud budete zhusta využívat obrazových poznámek, popřípadě zvukových, případně přidávat si do poznámek soubory z Officu apod., nejspíš se vám těch pět dolarů měsíčně vyplatí. </p>
<p>Já o tom zatím neuvažuji - limit Free verze je 40MB na měsíc, což je cca 20 000 textových poznámek (dle odhadu Evernotu) nebo 200 dvousetkilobajtových obrázků. To vcelku jde (u Premium je to 500MB). A na Macu si cokoli rychle šoupnu do PDFka (na poznámkování to stačí).</p>
<p>Abych to shrnul - jsem s migrací z Google Notebooku velice spokojený - a škoda, že Google Notebook neměl nějaké výpadky, protože pak bych Evernote vyzkoušel nejspíš o něco dřív (a netrávil hodiny procházením výsledků Googlu na zadání "safari 'google notebook' plugin" ;)). Spoustu dalšího infa najdete na oficiálním webu <a href="http://www.evernote.com/">Evernote.com</a>.</p>
