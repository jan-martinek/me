---
layout: post
title: LFŠ 08
date: '2008-08-04 22:54:10 +0200'
date_gmt: '2008-08-04 20:54:10 +0200'
category: kolem
tags: []
comments: []
---
<p>Filmovka 08 je za mnou, jsem spokojený. Kromě dvou vědomě promítaných konin jsem neviděl špatný film, kromě jedné ultrapřehypované projekce (druhá projekce Absurdistánu od Veita Helmera, jehož Tuvalu se mi moc líbilo) jsem se dostal do všech sálů (snad jen na Karamazovy jsem čekal ve frontě), koncerty (jak samostatné, tak k němému filmu) byly skvělé a až na krátké momenty jsem neměl chuť nikoho z naší výpravy zabít. Prostě fajn.</p>
<p><img src='%base_url%/assets/wp-uploads/2008/08/dscn0062.JPG' alt='dscn0062.JPG' /></p>
<p>Nepřítomnost Jiřího Králíka byla poznat spíš v atmosféře, ale programově a organizačně byla LFŠ zvládnutá dle mého názoru velmi dobře. Projekce moc často neodpadaly (jediné, co odpadlo a už to asi neuvidím, je 3D projekce Speed Racera, ale co už), kinosály byly plné, ale s nějakou rezervou (50 minut) bylo možné trefit i velmi dobrá místa, s půlhodinovou rezervou ještě určitě též - takže obdobně jako v minulých letech. Přístí rok nakonec Králíkův nový festival nebude v úplně shodném termínu, takže možná bude nakonec filmovka o ještě něco delší. (Pokud ovšem v Písku ty, kteří přijedou v neděli večer, nebudou explicitně vyhazovat :))</p>
<p>Než bych se rozepisoval o denním programu, spíš zase vytvořím doporučovací seznam, jako u filmů, které jsem viděl před filmovkou. Pokud bude třeba, dodám ještě něco na konci spotu. Filmy seřadím chronologicky, jak budu listovat programem.</p>
<p><img src='%base_url%/assets/wp-uploads/2008/08/dscn0162.JPG' alt='dscn0162.JPG' /></p>
<p>- Rozpomínání na Zrcadlení (Ivan Vojnár)<br />
- Postav dom, zasaď strom (Juraj Jakubisko)<br />
- Werckmeisterovy harmonie (Béla Tarr) (Díky magické moci plné Reduty jsem zčásti prospal první půlku filmu - když polovina sálu odešla, hned to bylo lepší. Každopádně film chci vidět znova.)<br />
- Upír Nosferatu (F. W. Murnau) + hudba Petr Kružík<br />
- Brána k nebesům (Veit Helmer)<br />
- Slepé lásky (Juraj Lehotský)<br />
- Vozka smrti (Victor Sjöström) + hudba Vladimír Václavek a Miloš Dvořáček<br />
- Čaroděj ze země Oz (Victor Fleming) (naprosto předčil jakákoli očekávání)<br />
- Valérie a týden divů (Jaromil Jireš) (WTF kvocient 1.5, naprosto zběsilý film, narativní struktura mi zůstala utajena)<br />
- Soukromé (Saverio Costanzo)<br />
- Karamazovi (Petr Zelenka) (shlédnuto podruhé)<br />
- Bublina (Eytan Fox)<br />
- Vtáčkovia, siroty a blázni (Juraj Jakubisko)<br />
- Čaroděj (Sidney Lumet) (80's remake Čaroděje ze země Oz, začínající Michael Jackson v roli strašáka, hrozný film, půlnoční projekce, děsná sranda)<br />
- Seznam cizoložnic (Jerzy Stuhr)<br />
- Kabinet doktora Caligariho (Robert Wiene) + hudba DVA (parádní hudba, je mi líto, že jsem proflák koncert)<br />
- Šimon, kouzelník (Ildikó Enyedi) (moc fajn film)<br />
- Strach(y) ze tmy (různí režiséři)<br />
- Dokonalý trik (Chritopher Nolan) (shlédnuto podruhé, poprvé v kině)<br />
- Kapela přijela (Eran Kolirin) (atmosférou podobné Příběhům z kuchyně (Bent Hamer), doporučuju)<br />
- Venkovský učitel (Bohdan Sláma)<br />
- Faunův labyrint (Guillermo del Torro) (shlédnuto podruhé, občas jsem si zakrýval oči, když jsem věděl, co přijde)<br />
- Čaroděj ze země Oz (Fumihiko Takayama) (japonský remake, možná to bylo nějak přestříhané, ale naprosto zběsilé, dabing ultrastrašný a překlad špatný, půlnoční projekce, děsná sranda)<br />
- Sliby (Carlos Bolado, B. Z. Goldberg, Justine Shapiro) (působivý dokument o dětech z pohraničí Izrael/Palestina se zásahy dokumentaristů)<br />
- Milenci z polárního kruhu (Julio Medem) (můj první a na LFŠ jediný shlédnutý Medemův film, je mi líto, že jsem ostatní filmy a diskuse s režisérem proflákl)<br />
- Fígle (Andrzej Jakimowski)<br />
- Čarodějův učeň (Karel Zeman) (má noční můra z dětství, teď krásný romantický příběh)<br />
- Týden ze života muže (Jerzy Stuhr)<br />
- maďarské krátké filmy<br />
- krátké filmy Veita Helmera (pokud se někde objeví, doporučuji, jsou krásně vtipné)</p>
<h3>Koncerty</h3>
<p>- OTK (bylo mi líto, že přehráli prakticky celé nové Kolem, které mi svou hlukovostí úplně nesedí, a v jediné skladbě ze Sony a kuvy (A. Letec) vypadl proud - ale výpadek byl fajn. Nádobí se mi vrylo do paměti.)<br />
- MIDI LIDI (extrémně parádní. kratwerk 2.0. právě poslouchám. Je mi dobře. Je mi špatně.)<br />
- Wotienke & band (moc moc příjemný jazz/blues/rock)<br />
- Erik Truffaz Quartet (Není třeba se rozepisovat. Krásné. Snad jen závěrečnou přídavkovou Je t'aime... moi non plus bych si asi užil líp nebýt tam sám :))<br />
- neznámá cimbálovka, která mi hrála za zády asi 20 minut v sobotu večer (fajn :))</p>
<h3>Divadla</h3>
<p>- Pamět krajiny / Krajina paměti (naprosto fascinující představení, velice vzpomínky-vyvolávající, zapojující divákovo podvědomí)<br />
- Z Valérie a týden divů (nemůžu říct, že jsem to úplně pochopil, ale líbilo se mi to :) (oproti Jirešovu filmu zcela jiné zpracování Nezvalovy předlohy)</p>
<p><img src='%base_url%/assets/wp-uploads/2008/08/dscn0186.JPG' alt='dscn0186.JPG' /></p>
<p>Co ještě říct? Letos moc neviděl přítomnost Respektu na LFŠ, což je mi líto (diskuze mohly být zajímavé), víc mě potěšila přítomnost kulturního týdeníku A2, který si snad nakonec předplatím, až se mi zase ustálí adresa a finance (v kině Hvězda byly stojan, kde se postupně objevovala různá čísla z posledních cca 10 měsíců... takže kvalitní čtení před projekcemi bylo zajištěno), poděkování bych věnoval čínskému bistru, kde jsme se převážně stravovali, omluvu mravencům, které jsem exterminoval Biolitem, poté co anektovali náš stan.</p>
<p>A když jste dočetli až sem, mrkněte ještě na <a href="http://flickr.com/photos/jan-martinek/sets/72157606525090649/show/">Flickr</a> na fotky :)</p>
