---
layout: post
title: Audiopodcasty
date: '2008-07-19 01:24:19 +0200'
date_gmt: '2008-07-18 23:24:19 +0200'
category: cokoliv
tags: []
comments: []
---
<p>Při vykonávání činnosti, jako je sbírání rybízu, je příjemné pustit si mluvené slovo. Neruší mě hluk okolí, nikdo na mě nemluví, nemusím nijak reagovat a vnímat mluvené slovo stíhám.</p>
<p>V posledních dnech jsem poslouchal hlavně <a href="http://www.radio1.cz/odvaznepalce/">Odvážné palce</a> - pořad Radia 1, který je s malým zpožděním zrcadlený jako podcast. <a href="http://fuxoft.cz/">František Fuka</a> a Tomáš Baldýnský diskutují o filmech (nu, poslední dobou spíše jen František + hosté) a mimo informační hodnoty je to díky jiskřivé interakci moderátorů i příjemné na poslech. Komu by se něchtělo poslouchat a i tak jej zajímaly filmy, nechť zabloudí na Fukův <a href="http://fffilm.fuxoft.cz/">FFFilm</a>. (Ne každému vyhovuje každý recenzent, ale na tyhle dva jsem si už zvykl - např. když Fuka říká, že je to dlouhé, nudné a skvěle natočené, popř. že to neviděl, vím, že to musím vidět. :))</p>
<p>Druhým kouskem, který mám v iTunes již dlouho je <a href="http://www.wnyc.org/shows/radiolab/">RadioLab</a> od NPRské WNYC. NPR je síť amerických veřejných rozhlasových stanic (tzn. federálně budovaná síť stanic s víceméně nekomerčním obsahem). WNYC je stanice z New Yorku a RadioLab je zajímavý pořad, kolem hodiny dlouhý a zaobírající se nejrůznějšími tématy. Zatím jsem stihl pět dílů a vždycky mě potěší zajímavost tématu, výběr jednotlivých podtémat i perfektní práce s formou podcastu. Několik měsíců zpátky jsem slyšel díl Pop Music, dneska War of the Worlds, Deception, Laughter a Time, zatím vše perfektní.</p>
<p>Mimo těchto podcastů občasně poslouchám (nebo jsem dříve poslouchal):<br />
- <a href="http://java.cz/detail.do?articleId=8242">(Java) CZ Podcast</a>, programátorský, primárně java-centric podcast, ale hodně dílů mě bavilo i jako java-outsidera.<br />
- Respektoidní podcast, ale ten teď moc nežije. Ha, tak žije, ale někde se asi něco změnilo :) Takže zamiřte na <a href="http://www.respekt.cz/externality/Podcast/">http://www.respekt.cz/externality/Podcast/</a> a najdete více. I když, nebo se něco pokazilo? iTunes to nějak nebere...<br />
- A ještě nemůžu nezmínit <a href="http://www.ebonycuts.com/">Ebony Cuts</a>, příjemný příval retro disco setů.</p>
