---
layout: post
title: nevíš
date: '2014-06-30 00:42:46 +0200'
date_gmt: '2014-06-29 23:42:46 +0200'
category: kolem,  podvědomí
tags: []
comments: []
---
<p>máš sen<br />
stěhuješ se do novýho bytu a nějak se to pokazí<br />
tvá koupelna je trojúhelník s přeponou o délce jednoho metru<br />
jo, pravoúhlej trojúhelník a vážně malej a místo baterie<br />
ze stěny koukají jen takový ty šrouby<br />
a ve vedlejším pokoji jsou úplně cizí lidi<br />
a koukaj na tebe jakoby nebyli cizí</p>
<p>přemýšlíš o budoucnosti<br />
s někým, kdo zatím neexistuje nebo aspoň ne příliš blízko<br />
co bude mezi vámi, to pochopení<br />
to porozumění<br />
ta blízkost<br />
to všechno jen kvůli tobě / potřebuješ toho tolik, že nezbývá na ostatní<br />
hlavně na toho druhýho<br />
a to bolí (spíš ostatní než tebe)</p>
<p>hele, je tady soutěž v Tvaru, chceš se vcítit<br />
říkaj chudoba a ty se chceš vcítit<br />
spratek v loftovým bytě</p>
<p><em>Probudíš se a je ti to jasný. Věci už dávno přestaly dávat smysl, ale to je prej normální — a v takový situaci není šložitý, aby věci byly jasný. Když nic nedává smysl, najdeš si malej ostrůvek, takovej malej jednopokojovej byt, představíš si — mohl by mít i malou terasu — kam sklidíš všechny ty svý představy o tom, jak věci maj bejt a jak by mohly bejt a jak… jak nejsou.</em></p>
<p><em>Když nic nedává smysl a ty se pomalu chystáš přiložit kartáček k zubům — vždycky dáváš pozor na to, aby doma byla pasta, ale ta patří dětem, řekneš si, tvůj dech si příliš nepolepší ani po dvou minutách intenzivního tření mokrýho kartáčku o zuby, dopředu, doprava, nahoru a dolů, z dásní k zubům, plynule kroužíš — když nic nedává smysl a ty stejně přesně víš, jak to je a jak to bude. Jak to bude dneska a jak to bude zítra. Protože nejspolehlivější plán není plán, který si sám vymyslíš, ale bezvýchodnost. Čistíš si zuby a potichu a nesrozumitelně mumláš „mea culpa“, přestože netušíš, co jinýho, kam jinam, kde jinde žít, být anebo cokoli. Přijímáš tenhle svůj podivně zděděný hřích, snad nějaká recesivní genetická informace, prej jsi zklamání, ale co s tím, proč. „Mea maxima culpa,“ ztrácí se v šumu kartáčku a myslíš na děti, přemýšlíš nad touhle dědičností a koukáš na sebe v zrcadle, nahej a neoholenej a bez výhledu na nový žiletky, který tak akorát… víš co.</em></p>
<p><em>Když ses tehdy vzbudil a věděl, že věci nedávaj smysl, bylo to jednoduchý. Po nějaký době to přestalo bejt jednoduchý, ale zůstal ten komfortní nedostatek únikových chodeb, z nichž některý sis zám zamknul na několik západů. Ani to zamykání nebylo jednoduchý, ale občas ty dveře byly krvavý, jindy jsi cítil i nasládlý zápach, možná byl z toho mrtvýho ježka, co u dveří ležel, ale tím sis nikdy nebyl jistej. Koukáš na svý rudý žilky v očích a tušíš jak snadný bude ztratit i tohle zrcadlo, jednu z mála věcí, která zatím není na střepy — ta epizodka s vymahačem byla celkem vyčerpávající, ale zrovna koupelnový zrcadlo nakonec zůstalo z nějakého důvodu vcelku, zatímco i pár dlaždic neodolalo úderům a praskliny dál připomínaj, že ztráta toho všeho není nic složitýho.</em></p>
<p><em>Vyplivneš vodu a červený proužky se v lehce bublinkami posetý slině natáhnou a pomalu zajedou do černé odpadové díry. Pyšný na to čistý umyvadlo (divadlo!), ještě opláchneš trochou vody z kýblu místa, kudy tvý sliny sjely do neznáma a sám pokračuješ v dobře známým rituálu, který skončí tvým návratem před večerem. Prej nejsi dobrej táta, když tě děcka neviděj jak je den dlouhej a víkendy trávíš kdesi v trapu, říkaj nejsi dobrej táta, když je necháš bejt a sami si choděj ze školy a nevíš, kdy se vrátěj a když se máš stavit na rodičovský sdružení, pošleš místo sebe starší děcko, nevíš, jestli se kryjou ale nejspíš něco není dobrý, zvlášť teď těch posledních deset měsíců.</em></p>
<p>všechno tvý vcítění ale končí předstíráním<br />
tvá zkušenost ucukává<br />
tvá zkušenost nebolí tak moc jak by sis přál<br />
nevíš</p>
<p>prostě nevíš<br />
chtěl bys vědět<br />
ale nevíš</p>
<p>vkládáš svý představy<br />
vkládáš svý nesmyslný intelektuální reflexe<br />
vkládáš svý nesmyslný opakování sebe sama<br />
vykrádáš<br />
nic novýho<br />
nic novýho<br />
nic novýho</p>
<p>nepřijde</p>
<p>snaha pomáhat bolí na obou stranách<br />
snaha pomáhat tolik pomýlená<br />
tvůj světonázor jak bolavý zub<br />
jak zánět, co vytvoří kapsu hnisu<br />
jak hnis, co chutná jako worcestrová omáčka<br />
jak hnis hnědozelené barvy</p>
<p>vyčistíš si zuby bez potřeby zubní pasty<br />
koupíš nový časopis a čteš si</p>
<p>otevřeš schránku a nic tam není<br />
otevřeš ústa a nic tam není<br />
otevřeš oči a nic tam není<br />
otevřeš smysl<br />
a nic<br />
tam není</p>
<p>jenom to bolí a už nevíš proč<br />
jenom to bolí a už není naděje<br />
jenom to bolí a už není kam</p>
<p>kam jít<br />
kam utéct<br />
kam se schovat<br />
kam něco říct<br />
kam něco udělat<br />
kam</p>
<p>všechno zmizí<br />
všechno zůstane jak má být<br />
všechno najednou zmizí a zůstane<br />
jak má být</p>
<p>všechno jak má být<br />
a ty stojíš a koukáš<br />
koukáš jak prší<br />
venku je mokro<br />
všechno je tak jednoduché<br />
tak jednoduché a ty pořád hledáš ten smysl<br />
ten smysl co vystihne všechno<br />
všechno najednou<br />
vystihne všechno<br />
najednou<br />
ale</p>
<p>ale nic.</p>
