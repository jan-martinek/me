---
layout: post
title: Rozhodnutí
date: '2008-05-23 21:25:12 +0200'
date_gmt: '2008-05-23 19:25:12 +0200'
category: podvědomí
tags: []
comments: []
---
<p>Nesnesu, když mi ruce smrdí sladkým mýdlem<br />
nosím kýble vřelého rybízového sirupu na balkon<br />
a s kosy a vrabčáky je pak lejem na kolemjdoucí<br />
já to nevymyslel<br />
to oni</p>
<p>občas fakt nevim!</p>
<p>slunce zapadá a další den<br />
přijíždí výtah plný impulsivních rozhodnutí<br />
prodávám vstupenky na poslední tři schody eskalátoru<br />
hodně lidí trochu překvapeně běží aspoň chvíli proti směru<br />
připínám jim kancelářské sponky do uší<br />
opodál mi stromy pořád rostou<br />
&nbsp;&nbsp;&nbsp;&nbsp;&nbsp;denně je stříhají<br />
rostou mi taky nehty</p>
<p>rostou mi cesty před očima<br />
rostou mi křižovatky<br />
rostou mi oči, vchází jimi vrhači stínů, pořád víc<br />
brzy mě ty oči potáhnou jen na dlouhém axonu nervu opticu<br />
budou obrovské jako kola traktoru obalená bahnem<br />
nebudu impulsivní</p>
<p>mé oči<br />
vy, mé oči<br />
já a vy, mé oči<br />
rozhodneme se pomocí stopadesátitunového vlaku<br />
možná že právě to je ta Metoda</p>
