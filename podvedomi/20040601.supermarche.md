---
layout: post
title: Supermarché
date: '2004-06-01 17:00:00 +0200'
date_gmt: '2004-06-01 15:00:00 +0200'
category: podvědomí
tags: []
comments: []
---
<p>Když jí přinesu<br>
červenou růži<br>
bude se mnou tančit<br>
celou noc<br>
<br>Každý večer<br>
no, skoro každý večer<br>
do lesa temnou ulicí<br>
oranžové lampy jak<br>
na fotce se špatně<br>
nastavenou clonou<br>
v lese jsem si postavil<br>
věž z vlastní sebelístosti<br>
na hrobu Inčučůny<br>
v bazéncích se koupou<br>
vrány &amp; z vrcholku<br>
házím vlaštovky<br>
vzpomínek<br>
<br>dost často vůbec<br>
nelítají<br>
jen tak padají<br>
&amp; já pro ně skáču<br>
v noci mám sny<br>
o autobusu<br>
&amp; kupování<br>
Vánočních dárků<br>
v Hypernově<br>
&amp; zní Louis<br>
Armstrong<br>
venku zima<br>
&amp; vzpomínat na<br>
to v květnu<br>
je čím dál<br>
smutnější<br>
venku byla<br>
hrozná zima<br>
poprvé mi nebyla<br>
zima na ruce<br>
pomalu se stmívalo<br>
velké H s hvězdou<br>
reklamní<br>
výkřik v zamrzlém<br>
prosinci<br>
ještě moc nesněžilo<br>
držet Tě<br>
za ruku<br>
&amp; pomalu jít<br>
pořád hraje<br>
Armstrong<br>
Vánoce<br>
<br>Láska je nepraktická<br>
ach jak zpívám<br>
přec jediného citu<br>
už ve mně nezbylo<br>
&amp; vrátím do knihovny<br>
oscara wilda<br>
<br>ne.<br>
nekonečné hodiny<br>
sám sobě si<br>
lžu</p>
